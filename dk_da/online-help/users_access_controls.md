# Brugere: Adgangskontrol

EasyCruits adgangskontrol anvendes til at håndtere brugernes adgangsniveauer til systemet. Som udgangspunkt er der tre adgangsniveauer: fuld adgang, adgang på mellemniveau og begrænset adgang. En fjerde type adgang - adgang for afdelingsadministratorer - afhænger af din implementering i afdelingsadministratormodulet. Disse niveauer bør imødekomme en typisk implementering af EasyCruit, men man kan helt brugertilpasse adgangsniveauerne ved at vælge eller rense alle adgangsmuligheder. Dette gør systemet i stand til nøjagtigt at afspejle virksomhedens organisatoriske krav.

Der skal altid være mindst en bruger tildelt som administrator i EasyCruit-systemet.

De fire adgangsniveauer kan i standardform anvendes på følgende måde:

-   Fuld adgang  - Dette adgangdniveau bør gives til administratorer af EasyCruit-systemet og disse bør som udgangspunkt have aktiveret administratorrettigheder. Disse brugere er ansvarlige for at opsætte andre brugere i systemet og for at håndtere forskellige elementer i systemet, der anvendes i løbet af rekrutteringsprocessen.
-   Adgang for afdelingsadministrator  - Dette adgangsniveau giver normalt brugeren fulde adgangskontrolrettigheder til de afdelinger, som brugeren hører til. Dette inkluderer evnen til at oprette nye brugere og konfigurere andre rekrutteringselementer for de specifikke afdelinger.
-   Adgang på mellemniveau  - Dette adgangsniveau giver brugeren mulighed for at håndtere alle dagligdagens opgaver i rekrutteringsprocessen. Denne bruger kan deltage i alle rekrutteringsaktiviteter med undtagelse af at oprette et jobtilbud og publicere stillinger samt bruge forskellige kommunikationsmuligheder. I større organisationer passer dette adgangsniveau til seniorrekruttører, der skal kunne udføre deres rekrutteringsopgaver uden at blive involveret i opsætning og administration i rekrutteringsmiljøet.
-   Begrænset adgang  - Dette adgangsniveau er passende for juniorrekruttører, der er ansvarlige for specifikke ansøgninger og kandidater. Skønt de stadig kan udføre almindelige opgaver som eksempelvis at tilføje kandidater, afvise ansøgere og publicere rekrutteringsprojekter, kan de ikke flytte ansøgere mellem projekter eller få adgang til CV-søgningen.


> Written with [StackEdit](https://stackedit.io/).
<!--stackedit_data:
eyJoaXN0b3J5IjpbMjA1NzIwMTU3Ml19
-->
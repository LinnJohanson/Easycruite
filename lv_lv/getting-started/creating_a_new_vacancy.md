# Jaunas vakances izveidošana

## Ievads

EasyCruit nodrošina personāla atlases speciālistiem vakances izveides procesu atbilstoši katra uzņēmuma konkrētām vajadzībām. Tāpēc tālāk aprakstītā procedūra var nedaudz atšķirties no vakances izveides procesa jūsu uzņēmumā. Ir svarīgi, lai pirms vakanču izveides EasyCruit administrators pareizi konfigurē sistēmu.

#### Norādījumi

1.  Lapas augšpusē atlasiet tiešo saiti  Jauna vakance, lai parādītu lapu Jauna vakance. Parādīsies progresa josla ar posmu sarakstu un norādi, kurā vakances izveides procesa posmā jūs atrodaties.  
    Starp posmiem var pārvietoties, noklikšķinot uz posmiem progresa joslā. Posms ir aktīvs tikai tad, ja to var realizēt. Piemēram, posmi  Nodaļas un Kontaktpersonas  ir aktīvi tikai tad, kad ir pabeigti posmi  Nosaukums  un Reģions.
2.  Ievadiet  Vakances nosaukumu  un  Vakances atsauces numuru  un atlasiet valodu, kurā vakance ir pieejama.  
    Vakances nosaukumu  izmanto, lai vakanci identificētu uzņēmuma ietvaros, bet tas netiek norādīts, kad vakance tiek parādīta kandidātu tīmekļa vietnē. Šī opcija paredzēta, lai parādītu atsauces numuru vakanču sarakstā. Klientiem, kuriem ir iespējota automātiskā funkcija  Vakances atsauces numurs, sistēma automātiski ievada šo numuru.
3.  Sarakstā  Atbildīgais par projektu  atlasiet lietotāju, kurš ir atbildīgs par vakanci.
4.  Sarakstā  Valsts  atlasiet vajadzīgo valsti saraksta Reģions aizpildīšanai un tad atlasiet reģionu un noklikšķiniet uz bultas pogas, lai pārvietotu reģionu uz sarakstu  Atlasītais reģions. Atkārtojiet šo darbību katram vajadzīgajam reģionam.
5.  Atlasiet opciju  Dažādi iestatījumi, ja nepieciešams, tad noklikšķiniet uz  Tālāk, lai parādītu lapu  Nodaļas. Opcija  Dažādi iestatījumi  sniedz iespēju:
    -   Iekļaut novērtējumu un komentārus par kandidātu (Izmantot kolaboratīvo vērtējumu šim projektam).
    Izmantot testa rezultātus atsauksmju sniegšanai (Izmantot Service-F šai personāla atlasei,  Izmantot Matrigma šai personāla atlasei,  Izmantot MINT šai personāla atlasei  u.c.).
    
    -   Saglabāt kandidāta datus saistībā ar pieteikumu.  
        Tad Visma EasyCruit var izveidot kandidātu vērtējuma sarakstu, balstoties uz atsauksmēm vai testa rezultātiem.  
        
6.  Noklikšķiniet uz  Tālāk, lai parādītu lapu  Nodaļas un kontaktinformācija.
7.  Sarakstā  Atlasīt nodaļas  atlasiet nodaļas, uz kurām vakance attiecas.
8.  Ja kontaktpersona vēl nav norādīta, sadaļā Pievienot kontaktpersonu ievadiet vakances kontaktpersonas informāciju un noklikšķiniet uz  Pievienot  
    - vai -  
    Noklikšķiniet uz  Izgūt, lai parādītu pieejamo lietotāju logu un automātiski aizpildītu laukus  Pievienot kontaktinformāciju, un tad noklikšķiniet uz  Pievienot.
9.  Atlasiet  Kontaktpersona sludinājumā, lai darba sludinājumā norādītu atbildīgā lietotāja kontaktinformāciju, un tad noklikšķiniet uz  Tālāk.
10.  Atlasiet  Nosūtītājs  tam lietotājam, kuru vēlaties norādīt kā noklusējuma personu saziņai pa e-pastu.
11.  Atlasiet  Paziņojums  tam lietotājam, kuru vēlaties norādīt kā noklusējuma personu paziņojumiem par kandidātiem.
12.  Ja nepieciešams, atlasiet  Atzīmējiet šo ar ķeksīti, ja vēlaties, lai kontaktpersonas e-pasts ir redzams publicētajā vakancē  un tad noklikšķiniet uz  Tālāk.
13.  Ja tika pievienoti jautājumi, tiks parādīta lapa  Projekta profils. Ievadiet nepieciešamās atbildes un tad noklikšķiniet uz  Tālāk, lai parādītu lapu  Vakances sludinājums.
14.  Lapā  Vakances sludinājums  var izveidot pilnīgi jaunu vakanci, aizpildot nepieciešamos laukus vai izvēloties veidni un noklikšķinot uz  Atlasīt.
    -   Vakanču veidnes  – sniedz iespēju izvēlēties vakanču veidnes. Sīkāku informāciju par veidnēm skatīt sadaļā  Vakanču veidnes.
    -   Iepriekšējās vakances  – ar šo opciju iepriekš izveidotu vakanci var izmantot kā veidni.  
        Nomainiet vecās vakances informāciju, piemēram, nosaukumu un datumus, atbilstoši jaunās vakances vajadzībām.
15.  Katrā valodā ievadiet attiecīgās vakances informāciju un noklikšķiniet uz  Priekšskatījums, lai pārskatītu vakanču sarakstu:
    -   Uzņēmuma nosaukums  – uzņēmuma nosaukums tiek ievadīts automātiski, bet to var nomainīt, ja nepieciešams.
    -   Ievadfrāze  – tā ir devīze, kas tiek parādīta virs vakances teksta ar mērķi piesaistīt kandidātus vakancei.
    -   Vakances nosaukums  – tas ir vakances nosaukums, kas tiek parādīts vakanču vietnē. Šī vērtība ir obligāta.
    -   Pieteikšanās termiņš  – tas ir pēdējais datums, kad var pieteikties vakancei.
    -   Paredzamais sākuma datums  – tas var būt konkrēts datums vai frāze, piemēram, "nekavējoties".
    -   Vieta  – vakances vieta.
    -   Ievadteksts un Vakances teksts  – tas ir vakances saturs, kas izveidots ar  [WYSIWYG redaktoru](../online-help/wysiwyg_text_editor.htm).
16.  Kad vakances informācija ir gatava, noklikšķiniet uz  Tālāk, lai parādītu lapu  Pieteikuma veidlapa.
17.  Atlasiet vienu no pieteikuma veidlapu opcijām vai atlasiet  Nav veidlapas, lai iekļautu pieteikuma veidlapu vietnes vakanču sarakstā:
    -   Aizpildīt pieteikuma veidlapu  – atlasiet šo opciju tikai tad, ja vēlaties, lai pieteikuma veidlapā tiktu iekļautas visas vērtības, kas iekļautas jūsu uzņēmuma CV datu bāzē. Atlasot šo opciju, var izveidoties ļoti liels saraksts, un to ieteicams veidot tikai īpaši tehniskām vakancēm.
    -   Atlasīt pieteikuma veidni  – šī opcija sniedz pieteikuma veidņu sarakstu, ko ir konfigurējis administrators. Šīs veidnes var izveidot atbilstoši konkrēta amata vai nodaļas vajadzībām, un tās samazina personālā atlases speciālista darba apjomu, veidojot vakanci.
    -   Pielāgota pieteikuma veidlapa un CV  – ar šo opciju personāla atlases speciālists var izveidot pielāgotu vakances pieteikuma veidlapu.  
        EasyCruit var konfigurēt tā, lai ierobežotu pieteikuma veidlapu rediģēšanas iespējas. Lietotājiem, kas nav administratori, var liegt rediģēt pieteikuma veidlapu opcijas, tādā gadījumā pieteikuma veidlapa ir formātā "tikai lasīt".
18.  Noklikšķiniet uz  Tālāk  un, ja nepieciešams, atlasiet pieteikuma veidlapā iekļaujamās opcijas, atlasot, vai tām jābūt  Obligātām.
19.  Noklikšķiniet uz  Tālāk, lai parādītu lapu  Skrīnings.
20.  Ja nepieciešams, noklikšķiniet uz  Pievienot jautājumu, lai pievienotu skrīninga jautājumu, un ievadiet skrīninga jautājumus, kā aprakstīts sadaļā  [Papildu jautājumu konfigurēšana](../online-help/additional_questions.htm).
21.  Noklikšķiniet uz  Tālāk, lai parādītu lapu  Atbildes e-pasts, un noklikšķiniet uz zīmuļa ikonas, lai aktivizētu atbildes e-pastus, un tad noklikšķiniet uz  Saglabāt.
22.  Noklikšķiniet uz  Tālāk, lai parādītu lapu  Publicēšana, un atlasiet kanālus, kuros vēlaties publicēt vakanci. Ja EasyCruit sistēmā ir konfigurēta apziņošana, šajā lapā varēsiet atlasīt nepieciešamos publicēšanas kanālus, kā aprakstīts sadaļā  [Apziņošana](../online-help/multiposting.htm).
23.  Noklikšķiniet uz  Tālāk, lai parādītu lapu  Vakances apstiprināšana, un sarakstā  Saņēmējs  atlasiet lietotāju, kurš apstiprina vakanci pirms tās publicēšanas.  
    Apstiprinātāja izmantošana nav obligāta. Iespējams, ka jūsu uzņēmuma vakances izveides procesā šāds posms nav paredzēts.
24.  Noklikšķiniet uz  Tālāk, tad noklikšķiniet uz  Pabeigt un publicēt, lai publicētu vakanci un parādītu lapu  Rediģēt vakanci. Šai brīdī vakance ir saglabāta EasyCruit sistēmā, to var aktivizēt un publicēt uzņēmuma vietnē, vai arī to var rediģēt, piemēram, sniegt citiem lietotājiem  [piekļuvi vakancei](../faq/who_has_access_to_a_vacancy.htm), vai izveidot Projekta profila jautājumus.

##### Skatīt arī:

![](../Resources/Images/icon-document-link.png)  [Kandidātu pievienošana](../online-help/adding_candidates.htm)
![](../Resources/Images/icon-document-link.png)  [Darbinieku pievienošana](../online-help/adding_employees.htm)
![](../Resources/Images/icon-document-link.png)  [Kandidātu meklēšana](../online-help/searching_for_candidates.htm)
![](../Resources/Images/icon-document-link.png)  [Lietotāji: izveidot, rediģēt, dzēst](../online-help/users_create_edit_delete.htm)


> Written with [StackEdit](https://stackedit.io/).
<!--stackedit_data:
eyJoaXN0b3J5IjpbMTY3MjE0Mjg3MV19
-->
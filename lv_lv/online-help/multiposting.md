# Apziņošana

EasyCruit ir papildu darba sludinājumu izplatīšanas partneris, ar kura palīdzību klienti var publicēt vakances vairāk nekā 350 kanālos visā pasaulē un vairāk nekā 650 skolu un universitāšu sludinājumu dēļos. Integrācija palīdz ātrāk un vieglāk publicēt darba sludinājumus lielā kanālu skaitā.

## Vakanču publicēšana

#### Vakances publicēšana

1.  Vakances izveidošanas laikā un pēc atbildes e-pastu aktivizēšanas tiek parādīta lapa  Atlasīt publicēšanas kanālus. Atlasiet vēlamos publicēšanas kanālus un attiecīgās valodas. Ja vēlaties publicēt vairākās nodaļās, no kanālu saraksta ir jāizvēlas katrai nodaļai pieejamie kanāli un tad jānoklikšķina uz  Tālāk.
2.  Atlasiet darba sludinājuma datumu diapazonu katrai nodaļai un tad noklikšķiniet uz  Tālāk.
3.  Pārskatiet sludinājuma kanālu sarakstu un noklikšķiniet uz  Pabeigt un publicēt.  
    Ja uz jautājumu jāsniedz pielāgota atbilde, tad pēc jautājuma teksta pievienošanas noklikšķiniet uz Pievienot izvēles iespēju. Ievadiet nepieciešamās izvēles un noklikšķiniet uz Pievienot.  
    
4.  Atveras sludinājuma interfeiss, un šādās lauku kopās tiks ievadīta informācija par vakanci.
    -   Vakances uzņēmuma nosaukums  katrā izvēlētā valodā
    -   Uzņēmuma profils
        -   Uzvārds: tā personāla atlases speciālista uzvārds, kas publicē vakanci
        -   Vārds: tā personāla atlases speciālista vārds, kas publicē vakanci
        -   Tālrunis: tā personāla atlases speciālista tālrunis, kas publicē vakanci
        -   Uzņēmuma apraksts: vakances nodaļas vai uzņēmuma apraksts
    -   Parastie lauki  – atbilde jāsniedz obligāti, ja tas iekļauts pielikuma jautājumā
        -   Atsauce: vakances atsauces numurs. Ja EasyCruit nav aktivizēta iespēja definēt iekšējo vakances atsauces numuru, šis lauks būs tukšs. Jūs varat ievadīt atsauces numuru, vakances nosaukumu vai vakances nosaukuma saīsināto versiju (šajā laukā var ievadīt ne vairāk kā 50 rakstzīmes).
        -   Darba nosaukums: vakances nosaukums katrā izvēlētajā valodā
        -   Darba apraksts : vakances apraksta teksts katrā izvēlētajā valodā
        -   Vieta: vakances vieta  
              
            Svarīgi: raugieties, lai darba apraksta un profila laukā nebūtu tās pašas rindkopas un publicēšanas kanālā neparādītos rindkopu dublikāti.
5.  Aizpildiet nepieciešamo informāciju, kas attiecas uz visiem izvēlētajiem darba sludinājumu dēļiem.
6.  Ievadiet katram kanālam nepieciešamo īpašo informāciju. Ja publicēsiet sludinājumu vairākām nodaļām, jūs tiksiet pāradresēts uz apziņošanas sadaļu, lai aizpildītu informāciju katrai nodaļai.
7.  Aizpildiet nepieciešamo informāciju, kas attiecas uz visiem izvēlētajiem darba sludinājumu dēļiem citās valodās, ko iepriekš izvēlējāties vakances sludinājumam, un noklikšķiniet uz  Tālāk.
8.  Pārskatiet ievadīto saturu un tad noklikšķiniet uz  Apstiprināt, lai publicētu vakanci visos izvēlētajos kanālos. Ja nepieciešams, jūs varat noklikšķināt uz  Atpakaļ, lai atjauninātu informāciju.  
      
    Tiek parādīta lapa  Rediģēt vakanci. Ja nepieciešams, jūs varat vēlāk atgriezties šajā lapā un izmainīt publicēšanas kanālus.  
    Ņemiet vērā, ka pēc vakances publicēšanas  Apziņošanas  kanālos datumus nevar izmainīt.

#### Aplūkot sludinājuma datus un statusu

Katrai nodaļai tiek izveidota sludinājumu grupa. Katram kanālam no grupas tiek parādīts sludinājuma sākuma un beigu datums, kā arī sludinājuma statuss.

Ieviešanas posmā jūs izvēlaties kanālus, kuri būs pieejami jūsu uzņēmumam vai nodaļām un kādus akreditācijas datus izmantos katrai nodaļai.

Katram kanālam jūs varat redzēt sludinājuma statusu ailē  Komentāri:

-   Ja vakance gaida publicēšanu, tiek parādīts šāds ziņojums: "Šī vakance pašreiz tiek publicēta. Lūdzu, atgriezieties vēlāk, lai saņemtu papildinformāciju.". Turklāt tiek parādīta jautājuma zīmes ikona, nevis sludinājuma beigu datums ailē "Beigu". Lielākā daļa darba sludinājuma dēļu pieņem sludinājumus katru vakaru un publicē tos nākamajā dienā. Daži darba sludinājumu dēļi pieņem sludinājumus vairākas reizes dienā un publicē tos tajā pašā dienā.
-   Ja publicēšanas darbības nav pabeigtas, parādās šāds ziņojums: "Vakance nav pareizi publicēta, lūdzu, noklikšķiniet uz Rediģēt, lai pabeigtu sludinājuma publicēšanu.". Turklāt tiek parādīta sarkana krusta ikona, nevis sludinājuma beigu datums ailē "Beigu".
-   Ja vakance tiek publicēta, bet pēc tam vēlreiz rediģēta un netiek pabeigtas visas publicēšanas darbības, parādās šāds ziņojums: "Lai vakanci varētu parādīt pareizi, nepieciešama papildu informācija, lūdzu, noklikšķiniet uz Rediģēt, lai papildinātu informāciju." Turklāt tiek parādīta sarkana krusta ikona, nevis sludinājuma beigu datums ailē "Beigu".
-   Ja veiktas visas publicēšanas darbības un vakance ir sekmīgi nosūtīta darba sludinājumu dēlim, sludinājuma beigu datums tiks parādīts ailē "Beigu".

Darba sludinājumus var publicēt dažādos kanālos ar dažādiem sākuma datumiem.

#### Publicēšanas grupā publicētas vakances rediģēšana

Kanālu grupai nosūtītu informāciju var rediģēt vienā piegājienā, atlasot zīmuļa ikonu grupas saraksta augšpusē.

1.  Noklikšķiniet uz publicēšanas grupas zīmuļa ikonas.
2.  Aplūkojiet publicēšanas periodu un kanālu sarakstu un tad noklikšķiniet uz  Pabeigt un publicēt.
3.  Atveras sludinājuma interfeiss, un lauku kopās tiks ievadīta informācija par vakanci – tādējādi jūs varat ērti nosūtīt jaunāko vakances informāciju visiem publicēšanas grupas kanāliem.  
    Svarīgi: raugieties, lai darba apraksta un profila laukā nebūtu tās pašas rindkopas un publicēšanas kanālā neparādītos rindkopu dublikāti.
4.  Atjauniniet laukos ievadīto informāciju un noklikšķiniet uz  Tālāk.
5.  Pārskatiet ievadīto saturu un tad noklikšķiniet uz  Apstiprināt, lai atjauninātu vakanci visos izvēlētajos kanālos. Ja nepieciešams, jūs varat noklikšķināt uz Atpakaļ, lai atjauninātu informāciju.  
    Tiek parādīta lapa  Rediģēt vakanci. Ja nepieciešams, jūs varat vēlāk atgriezties šajā lapā un izmainīt publicēšanas grupas.

#### Vakances noņemšana

Darba sludinājumu var noņemt no konkrēta kanāla vai visas publicēšanas grupas, noklikšķinot uz sludinājuma noņemšanas ikonas grupas saraksta augšpusē.

Noņemiet vakanci no visiem kanāliem, pirms slēdzat vakanci vai pirms dzēšat vakanci. Ja vakance netiek noņemta, tā kanālā būs aktīva līdz publicēšanas beigu datumam.

#### Kanālu pieejamības iestatīšana/rediģēšana katrai nodaļai

Ieviešanas posmā jūs izvēlaties kanālus, kuri būs pieejami jūsu uzņēmumam vai nodaļām un kādus akreditācijas datus izmantos katrai nodaļai. Rediģējot kanālu pieejamību nodaļām, ievērojiet šos norādījumus.

1.  Lai piešķirtu kanālus nodaļām,  Sākumlapā  atlasiet  Iestatījumi  >  Nodaļas. Noklikšķiniet uz nodaļas rediģēšanas ikonas un tad uz cilnes  Citi rekvizīti.
2.  Atlasiet nepieciešamo akreditācijas informāciju nolaižamajā sarakstā  Apziņošanas akreditācijas dati  un tad noklikšķiniet uz  Saglabāt. Šos akreditācijas datus pārmantos visas apakšnodaļas.

##### Skatīt arī:

![](../Resources/Images/icon-document-link.png)  [Jaunas vakances izveidošana](creating_a_new_vacancy.htm)
![](../Resources/Images/icon-document-link.png)  [Vakances aktivizēšana](activating_a_vacancy.htm)
![](../Resources/Images/icon-document-link.png)  [Vakances rediģēšana](editing_a_vacancy.htm)
![](../Resources/Images/icon-document-link.png)  [Vakances dzēšana](deleting_a_vacancy.htm)
![](../Resources/Images/icon-document-link.png)  [Vakances slēgšana](closing_a_vacancy.htm)


> Written with [StackEdit](https://stackedit.io/).
<!--stackedit_data:
eyJoaXN0b3J5IjpbLTM5MjUxMzQ2XX0=
-->
# Lietotāji: piekļuves kontrole

EasyCruit piekļuves kontroles tiesības izmanto, lai pārvaldītu lietotāju piekļuves līmeni sistēmai. Pēc noklusējuma ir trīs piekļuves līmeņi: pilna piekļuve, vidējā līmeņa piekļuve un ierobežota piekļuve. Ceturtais piekļuves līmenis – nodaļu administratoru piekļuve – ir atkarīgs no izmantotā nodaļu administratora moduļa. Šie līmeņi ir pietiekami tipiskai EasyCruit lietošanai; iespēja pilnībā pielāgot piekļuves līmeņus tiek realizēta, vienkārši atlasot vai notīrot piekļuves opcijas. Tādējādi sistēma var precīzi atspoguļot uzņēmuma organizatoriskās prasības.

EasyCruit sistēmā ir jābūt vismaz vienam lietotājam, kas pilda administratora funkcijas.

Noklusējuma veidā minētos četrus piekļuves līmeņus var izmantot šādi:

-   Pilna piekļuve  – šādu piekļuvi piešķir EasyCruit sistēmas administratoriem, kuriem pēc noklusējuma ir iespējotas administratora tiesības. Šie lietotāji ir atbildīgi par citu lietotāju iestatīšanu sistēmā un par dažādu personāla atlases procesā izmantoto objektu pārvaldību.
-   Nodaļas administratora piekļuve  – šis piekļuves līmenis parasti nodrošina lietotājam pilnu piekļuves līmeni tikai šo lietotāju attiecīgajām nodaļām. Tas ietver spēju izveidot jaunus lietotāju un konfigurēt citus personāla atlases objektus viņu attiecīgajām nodaļām.
-   Vidējā līmeņa piekļuve  – šis piekļuves līmenis ļauj lietotājam pārvaldīt visas personāla atlases ikdienas darbības. Šāds lietotājs var piedalīties visās personāla atlases darbībās, izņemot darba piedāvājuma noslēgšanu, var publicēt darba sludinājumus un izmantot dažādas komunikācijas iespējas. Lielā organizācijā šāds piekļuves līmenis ir piemērots vecākajiem speciālistiem, kam jāveic personāla atlases uzdevumi, bet nav nepieciešams iestatīt un pārvaldīt personāla atlases vidi.
-   Ierobežota piekļuve  – šis piekļuves līmenis ir piemērots jaunākajiem speciālistiem, kas atbild par konkrētiem pieteikumiem un kandidātiem. Viņi var veikt standarta uzdevumus, piemēram, pievienot kandidātus, noraidīt pieteikumus un publicēt vakances, bet viņi nevar pārvietot kandidātus uz citiem projektiem vai meklēt CV.


> Written with [StackEdit](https://stackedit.io/).
<!--stackedit_data:
eyJoaXN0b3J5IjpbLTE2MjIzNzIzODBdfQ==
-->
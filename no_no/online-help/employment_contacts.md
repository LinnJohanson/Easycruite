# Arbeidskontrakter

Arbeidskontraktobjekter brukes til å opprette maler som kan knyttes til en viss type rekrutteringsprosjekt. Dette gjør at medarbeidere som har ansvar for å utarbeide kontrakter, kan legge dem inn i EasyCruit og gjøre dem tilgjengelige for rekrutterere, slik at de kan inkludere dem i sin korrespondanse med søkere som blir ansatt. I likhet med enkelte andre rekrutteringsobjekter i systemet kan oversikten over medarbeiderkontrakter filtreres etter avdeling.

XML-variabler brukes for å sikre at riktige opplysninger blir inkludert i kontrakten. Disse variablene omfatter feltene og alternativene som søkere må fylle ut og merke av når de søker på en stilling. Når en rekrutterer sender ut en arbeidskontrakt, blir XML-variablene automatisk erstattet av EasyCruit med de verdiene som er knyttet til jobbsøkeren.

#### Opprette en arbeidskontrakt

1.  Fra  verktøylinjen  klikker du på  Innstillinger  og deretter på  Arbeidskontrakter  for å vise siden  Arbeidskontrakter.
2.  Der det er relevant, velger du fra  Velg avdeling-listen alle underavdelinger som har tilgang til kontrakten.
3.  Klikk på  Ny arbeidskontrakt  for å vise siden  Ny arbeidskontrakt.
4.  Skriv inn en tittel i feltet  Tittel på arbeidskontrakt.
5.  I seksjonen  Arbeidskontrakt  skriver du inn det nødvendige innholdet for kontrakten:
    -   Høyreklikk der du vil sette inn en XML-variabel. Hurtigmenyen med tilgjengelige variabler vises. Velg variabelen du vil sette inn i kontrakten.
    -   Kopier og lim inn med tastaturet for å sette inn eksisterende tekst i arbeidskontrakten, eller skriv inn det ønskede innholdet.
6.  Klikk på  Forhåndsvis  for å se en forhåndsvisning av kontrakten, og klikk deretter på  Lagre  når kontrakten er ferdig.

#### Opprette egne XML-variabler

1.  Fra siden  Ny/Endre arbeidskontrakt  klikker du på  Hent / Vis XML variabler  for å vise vinduet med XML-variabler.
2.  Klikk på  Ny XML-variabel  for å vise feltene  Egne XML-variabler.
3.  Skriv inn de ønskede verdiene, og klikk deretter på  Legg til ny XML variabel.  
    De egendefinerte variablene kan nå velges og inkluderes i arbeidskontrakten ved å klikke på Hent-pilen. Variabelen kan også endres eller slettes ved å åpne vinduet for XML-variabler. Før sletting må du forsikre deg om at variablene ikke er inkludert i en arbeidskontrakt. Hvis ikke vises feilmeldingen Ugyldig variabel når den tilhørende kontrakten lagres neste gang.

#### Endre eller vise en eksisterende arbeidskontrakt

1.  Fra  verktøylinjen  klikker du på  Innstillinger  og deretter på  Arbeidskontrakter  for å vise siden  Arbeidskontrakter.
2.  Klikk på blyantikonet for den aktuelle malen, og gjør de nødvendige endringene. Klikk deretter på  Lagre  når du er ferdig.

#### Slette en arbeidskontrakt

1.  Fra  verktøylinjen  klikker du på  Innstillinger  og deretter på  Arbeidskontrakter  for å vise siden  Arbeidskontrakter.
2.  Klikk på søppelkassen ved siden av den aktuelle malen, og klikk deretter på  OK  når du blir bedt om å bekrefte å slettingen.

##### Se også:

![](../Resources/Images/icon-document-link.png)  [Søknadsmaler](application_templates.htm)
![](../Resources/Images/icon-document-link.png)  [Annonsemaler](vacancy_templates.htm)
![](../Resources/Images/icon-document-link.png)  [Søknad lagret](application_saved.htm)
![](../Resources/Images/icon-document-link.png)  [Tilpassede e-postmaler](customizable_email_templates.htm)
![](../Resources/Images/icon-document-link.png)  [Pakke for avanserte rekrutteringsalternativer](advanced_selection_and_contraction_pack.htm)


> Written with [StackEdit](https://stackedit.io/).
<!--stackedit_data:
eyJoaXN0b3J5IjpbMjEwMzQzMjUzOF19
-->
# Personvernerklæring for Visma EasyCruit

## Formål

Formålet med EasyCruit er å forenkle arbeidsgiverens rekrutteringsprosess og å muliggjøre effektive vurderinger av og kommunikasjon med kandidatene i den forbindelse. Som en del av bruken av EasyCruit mottar arbeidsgiver personopplysninger fra kandidatene og behandler disse personopplysningene som en del av vurderingen av kandidatens ferdigheter og evner og av hvorvidt han/hun passer for den utlyste stillingen.

## Rettsgrunnlag

Rettsgrunnlaget for behandling av personopplysninger er kandidatenes samtykke i at slik behandling er en del av søknadsprosessen, hvor kandidaten velger hva slags personopplysninger han/hun bestemmer seg for å dele med arbeidsgiver i den forbindelse, for eksempel ved å bruke opplastingsfunksjonaliteten til Google eller Dropbox. Vær oppmerksom på at kandidatene har rett til å trekke tilbake nevnte samtykke når som helst.

## Behandlingsansvarlig

Arbeidsgiver er behandlingsansvarlig med hensyn til behandling av kandidatenes personopplysninger, og alle spørsmål om personvern kan rettes til arbeidsgiver via de dedikerte kommunikasjonskanalene levert av EasyCruit. Personopplysningene behandles for at Visma skal kunne levere, gjennomføre og utvikle tjenestene.

## Underleverandører

EasyCruit er en skytjeneste utviklet av Visma. Dermed kan selskaper i Visma-konsernet og deres underleverandører av IT-tjenester få tilgang til kandidatenes personopplysninger som en del av driften av tjenesten. Alle underleverandører er underlagt en databehandleravtale for å ivareta personvernet i tråd med gjeldende personvernlovgivning (personvernforordningen fra 25. mai 2018), og underleverandører utenfor EU er underlagt overføringsmekanismer godkjent av EU-kommisjonen.

## Personopplysninger

Kandidatenes personopplysninger behandles i EasyCruit under rekrutteringsprosessen og i den utstrekning dette er nødvendig for å oppfylle lovgivningen. Kandidatene kan benytte seg av profilendringsfunksjonaliteten i EasyCruit-kontoen for å slette, laste opp og endre opplysninger.

## Kandidatenes rettigheter

Kandidatene kan til enhver tid ta kontakt med arbeidsgiver for å utøve retten til innsyn i og retting eller sletting av personopplysninger, til å begrense behandlingen knyttet til kandidaten, til å protestere mot behandlingen, og til dataportabilitet. I tillegg har kandidatene rett til å sende inn klage til tilsynsmyndighetene med hensyn til behandling av personopplysninger.

Arbeidsgiver kan også på kandidatenes forespørsel oppgi hva slags opplysninger som er samlet inn om dem, hvor lenge opplysningene er lagret, og hvem som har tilgang til dem.


> Written with [StackEdit](https://stackedit.io/).
<!--stackedit_data:
eyJoaXN0b3J5IjpbMjEwOTQ1NjY5XX0=
-->
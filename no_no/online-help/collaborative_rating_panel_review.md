# Samarbeidsrangering/Rangering

Ved hjelp av funksjonen Samarbeidsrangering kan søkere rangeres av personer både i og utenfor systemet som er involvert i rekrutteringsprosessen.

Denne funksjonen må kanskje aktiveres. Kontakt vårt Customer Success Team hvis du vil vite mer.

Rangeringen kan brukes på ulike måter:

-   Rangering  – Kan brukes når du vil at to eller flere personer (et panel) skal gi sin vurdering av en bestemt kortliste med kandidater. Personene på panelet trenger ikke være EasyCruit-brukere. Resultatet av rangeringen kan ses direkte i kandidatoversikten samt på de enkelte kandidatsidene. Elementet Rangering vil være tilgjengelig i listen Videre fremdrift uten at du må konfigurere samarbeidsrangering.
-   Samarbeidsrangering  (hvis aktivert) gir alle som har tilgang til rekrutteringsprosjektet, mulighet til å rangere og/eller gi kommentarer om kandidatene via fanen  Samarbeidsrangering. EasyCruit summerer da rangeringene og viser alle kommentarene som gjelder for kandidaten.

Etter at samarbeidsrangering er aktivert for et rekrutteringsprosjekt, kan rekrutterere velge bestemte brukere som skal motta en e-post hver gang en ny kandidat søker, slik at disse brukerne kan rangere kandidatene. Dette er nyttig for spesialiserte stillinger og anbefales ikke for stillinger med et stort antall kandidater, da brukerne vil motta mange e-postmeldinger.

#### Rangering

Slik sender du kandidater på kortliste til rangering hos bestemte interne eller eksterne personer:

1.  Gå til rekrutteringsprosjektet, og velg kandidaten(e) du vil rangere.
2.  Fra rullegardinlisten  Videre fremdrift  velger du  Send til rangering  og klikker deretter på  Utfør.
3.  Skriv inn i de relevante feltene de interne og eksterne mottakerne du vil skal rangere de valgte kandidatene. Listen over interne mottakere er begrenset til brukere som tilhører avdelingen som stillingen er knyttet til.
4.  Endre  avsenderen  hvis det er nødvendig. Avsenderen er som standard den innloggede brukerens e-postadresse, men kan for eksempel endres til en adresse det  ikke kan sendes svar til  («no reply»).
5.  Endre emnet og inn innholdet i e-posten etter behov. Emnet og innholdet i e-posten fylles som standard ut med teksten i malen som er opprettet av administratoren (konfigurert i  Innstillinger  >  Responsmailer  >  Annet). Taggene for utskriftsfletting inkluderer prosjekttittelen, hvor mange søkere som er sendt til rangering, og URL-adressen der brukerne skal gjennomføre rangeringen (brukerne trenger ikke å logge seg inn på EasyCruit for å rangere søkerne).
6.  Merk av for relevante alternativer etter behov. Avmerkingsalternativene nederst i editoren er:

Alternativ

Beskrivelse

Ikke tillat 1–7 rangering

Hvis du merker av for dette alternativet, kan ikke brukerne utføre en 1–7-rangering av kandidatene.

Ikke tillat kommentarer

Hvis du merker av for dette alternativet, kan brukerne bare rangere med tall og ikke gi skriftlige kommentarer om kandidatene.

Send meg epost hver gang en rangering er fullført

Hvis du merker av for dette alternativet, vil du som innlogget bruker motta en e-post hver gang en bruker rangerer kandidater. Hvis du for eksempel sender en liste med kandidater som skal vurderes, til fem personer, vil du motta fem e-postmeldinger.

Vær klar over at dette kan føre til mange e-postmeldinger hvis du regelmessig ber mange personer om å rangere et stort utvalg av kandidater!

8.  Klikk på  Send.

I en kandidatoppføring klikker du på  Prosessliste  for å vise datoen og tidspunktet da e-posten ble sendt, samt en kopi av e-posten. Den siste kolonnen viser om mottakeren har gjennomført rangeringen (Ja eller Avventer).

Brukerne mottar e-posten du sendte, og kan klikke på linken i den for å gå til en unik side, der de kan rangere kandidatene.

Brukere kan klikke på kandidatens navn for å se en oversikt over kandidatens profil og CV. De kan deretter rangere kandidaten og gi kommentarer og så klikke på  Send.

Dette markerer rangeringen som gjennomført i kandidatens  prosessliste, og personen som sendte forespørsel om rangering, mottar en e-post om at rangeringen er gjennomført, hvis alternativet for dette er valgt.

#### Vise rangeringer

1.  Fra rekrutteringsoversikten kan du se at kandidatene når er i seksjonen  Samarbeidsrangering.
2.  Hvis du klikker på dette elementet, vises en liste over kandidater som er sendt til rangering, og du kan se gjennomsnittsrangeringen for hver av kandidatene.

#### Konfigurere samarbeidsrangering

1.  På den første siden når du oppretter/redigerer et rekrutteringsprosjekt, merker du av for alternativet  Bruk samarbeidsrangering for dette prosjektet. Dette gjør at alle brukere som har tilgang til prosjektet og søkerne, kan gi en 1–7-rangering av kandidatene.
2.  Hvis du vil sende e-post til bestemte brukere om å rangere en ny kandidat som har sendt inn en søknad, velger du  Samarbeidsrangering  på Endre prosjektet-siden. Velg deretter rekruttererne.
3.  Merk av for  Inkludér kandidatens personalia og vedlegg  for å sende jobbsøkerens detaljer til brukerne som deltar i rangeringen.
4.  Klikk på  Lagre  når du er ferdig.

#### Bruke samarbeidsrangering

Forsikre deg om at den foregående prosedyren er fullført for det ønskede rekrutteringsprosjektet.

Når en søker har søkt på stillingen, sendes en e-post til interne brukere som skal gjennomføre rangeringen.

Brukeren gir sin rangering og sender den. Slik gjør du det:

1.  Gå til prosjektet, og velg kandidaten du vil rangere. Åpne fanen  Samarbeidsrangering.
2.  Klikk på den ønskede stjernen for  Din rangering.  Gjennomsnittsrangeringen  blir oppdatert så snart du gjør dette.  
    Alle eksisterende rangeringer vises under  Dine kollegaers rangering.  
    
3.  Legg inn eventuelle kommentarer du har, i boksen  Legg inn din kommentar, eller  svar  på eventuelle kommentarer.
4.  Gå til siden  Søknadshåndtering, og klikk på  Samarbeidsrangering.

I kolonnen  Rangering  vises søkernes gjennomsnittsverdi.

Hvis du klikker på søkerens  navn  og deretter på fanen  Samarbeidsrangering, vises alle rangeringene og kommentarene som er gitt av ulike brukere.

##### Se også:

![](../Resources/Images/icon-document-link.png)  [Fanen Samarbeidsrangering](collaborative_rating_tab.htm)

![](../Resources/Images/icon-document-link.png)  [Pakke for avanserte rekrutteringsalternativer](advanced_selection_and_contraction_pack.htm)

![](../Resources/Images/icon-document-link.png)  [Oversikt over siden Søknad og CV](application_and_cv_page_overview.htm)

![](../Resources/Images/icon-document-link.png)  [Fanen Toveis e-post](two_way_email_tab.htm)

![](../Resources/Images/icon-document-link.png)  [Vise flere søknader fra en kandidat](viewing_a_candidates_multiple_applications.htm)


> Written with [StackEdit](https://stackedit.io/).
<!--stackedit_data:
eyJoaXN0b3J5IjpbLTQ0MzgyMzkzOF19
-->
# Vanlige spørsmål / mønsterpraksis

## Oversikt

Finn populære, høyt rangerte og nylig oppdaterte artikler med et øyekast. Eller bla gjennom artikler etter tagger eller tittel. Hvis ikke du finner artikkelen du leter etter, kan du prøve søkefeltet.

Her finner du nyttig informasjon om Visma.net EasyCruit basert på vanlige spørsmål fra kundene våre. Velg et emne du vil lese mer om. Du kan navigere ved å bruke menyen eller søkebanen over tittelen.

## GDPR for Visma EasyCruit

GDPR er den nye personvernforordningen som trer i kraft i EU og EØS 25. mai 2018.

I forbindelse med rekruttering betyr denne forordningen at personopplysninger skal beskyttes bedre, at kandidater har krav på å få vite hva som skjer med personopplysningene sine hvis de samtykker i at selskaper kan bruke disse opplysningene og behandle dem for rekrutteringsformål, og at kandidatene har krav på å trekke samtykket og få personopplysningene sine slettet.

Den nye forordningen trer i kraft 25. mai 2018, og dette brevet gjenspeiler den nåværende situasjonen med EasyCruit og hvordan vi skal implementere forbedringer for å støtte kundene våre med hensyn til GDPR:  [https://info.easycruit.com/files/GDPR_for_Visma_EasyCruit.pdf](https://info.easycruit.com/files/GDPR_for_Visma_EasyCruit.pdf)

I utgaven som slippes i april, kommer det nye oppsettet for samtykketeksten/personverngarantien som vil være obligatorisk for alle kunder fra og med 2. mai 2018. I utgaven som slippes i april 2018, skal vi vise hvordan disse endringene innføres.

Hvis dere ikke har en samtykketekst, vil det bli implementert en personverngarantitekst fra  Visma. Denne teksten kan tilpasses og er tilgjengelig på følgende språk: engelsk, norsk (bokmål), norsk (nynorsk), italiensk, tysk, fransk, dansk, svensk, latvisk, nederlandsk og finsk.

Ta en kikk på denne videoen, som forklarer hvordan virksomheter må forberede seg til den nye samtykkehåndteringen:

![Closed](../Skins/Default/Stylesheets/Images/transparent.gif)Finn.no – publisering

### Annonsen har ikke blitt publisert på Finn.no – hva kan jeg gjøre?

Av og til når en annonse publiseres, vises den ikke på Finn.no. I de fleste tilfeller når en annonse ikke vises på Finn.no, kan du fikse dette selv. Under finner du noen punkter du kan sjekke.

### Publiseringsperiode på maks seks uker

Det første du må sjekke, er hvor lenge det er siden annonsen ble publisert. Hvis du har brukt et prosjekt fra foregående år på nytt, kan dette være et problem, da den første publiseringsdatoen var for over et år siden.

En annonse kan ikke vises på Finn.no i mer enn  42 dager (seks uker) fra datoen da annonsen først ble publisert. Hvis denne perioden overstiges, kan det hende annonsen ikke kan publiseres i det hele tatt.

Hvis pausen er på mer enn 42 dager, må du be om at det opprettes en ny annonse. Dette gjør du ganske enkelt ved å merke av for Be om ny Finnkode. Dermed opprettes det en nye Finnkode (en ny annonse). Vær klar over at Finn.no belaster deg for en ny annonse når du gjør dette, så denne handlingen må kanskje først godkjennes av din overordnede.

[![](../Resources/Images/finnkode_thumb_120_0.jpg)](../Resources/Images/finnkode.jpg)

### Postnummeret må være gyldig

Pass på å bruke et gyldig postnummer. Hvis du vil sjekke og oppdatere søknadsdatoen, går du til  Endre prosjektet  og klikker på blyanten ved siden av  Publish2Board  og  deretter på blyanten ved siden av Finn.no. Du kan søke i katalogen over norske postnummer via følgende link:

[https://adressesok.posten.no/nb/postal_codes/search](http://adressesok.posten.no/en/postal_codes/search)

Dette er et eksempel: Hvis du publiserer en annonse med postnummer 0007 Oslo (se skjermdumpen nedenfor), blir ikke annonsen publisert.

[![](../Resources/Images/finn_posten_no_thumb_120_0.jpg)](../Resources/Images/finn_posten_no.jpg)

### Kontroller søknadsdatoen

Av og til har søknadsdatoen feil måned eller år. Søknadsdatoen må også være i formatet DD.MM.ÅÅÅÅ. Hvis du vil kontrollere og oppdatere søknadsdatoen, går du til  Endre prosjektet  og klikker på blyanten ved siden av  Annonse.

[![](../Resources/Images/application_date_thumb_120_0.jpg)](../Resources/Images/application_date.jpg)

### Er avtalen fremdeles gyldig?

For at du skal kunne publisere annonser på Finn.no, må du ha en avtale med Finn.no AS. Hvis du har spørsmål om avtalen, forhører du deg med kontaktpersonen din på Finn.no. Du kan også ta kontakt med kundeservice. Kontaktopplysningene finner du her:  [https://hjelpesenter.finn.no](https://hjelpesenter.finn.no/)

![Closed](../Skins/Default/Stylesheets/Images/transparent.gif)Legge til en video i stillingsannonse

Du kan legge til en video i annonsen i EasyCruit ved å bygge inn videokoden fra en videoleverandør som  [YouTube](https://www.youtube.com/)  eller  [Vimeo](https://vimeo.com/). I denne artikkelen skal vi vise deg hvordan du gjør det.

Vær klar over at enkelte eksterne publiseringskanaler ikke støtter innebygging av video på sine sider, noe som EasyCruit ikke har kontroll over.

### Kopiere innebyggingskoden

Det første du må gjøre når du skal legge til en video i EasyCruit, er å laste opp videofilen til en nettside. I dette eksempelet har vi lastet opp videoen til  [YouTube](https://www.youtube.com/watch?v=gEBcbsNlY2Y).

Når videoen er klar, klikker du på  Del-knappen på videosiden og velger  Bygg inn. Velg hele teksten (hele URL-adressen) i feltet nedenfor, høyreklikk, og klikk på  Kopier.

[![](../Resources/Images/copy_code_thumb_120_0.jpg)](../Resources/Images/copy_code.jpg)

Teksten som skal kopieres, skal se omtrent slik ut:

[![](../Resources/Images/copy_code2_thumb_120_0.jpg)](../Resources/Images/copy_code2.jpg)

Alt etter hvor bred bedriftens hjemmeside er, må du kanskje endre høyde- og breddeegenskapene på iframe for å få videoen til å passe. Vær obs på at den faste størrelsen på iframe kan skape problemer på nettsteder for mobilenheter.

### Sette inn iframe i annonsen

-   Gå til  rekrutteringsoversikten  i EasyCruit.
-   Klikk på  blyanten ved siden av stillingstittelen, og klikk så på  blyanten ved siden av Annonse  for å redigere teksten i annonsen.
-   På verktøylinjen er det en knapp som heter  HTML. Klikk på denne. Et lite vindu vises.
-   Lim inn innebyggingskoden på ønsket plassering i HTML-koden.
-   Klikk på  Oppdater  og deretter på  Lagre.

![Closed](../Skins/Default/Stylesheets/Images/transparent.gif)Legge til søknadstekst

### En kandidat har glemt å legge til søknadstekst

Kandidatene kan dessverre ikke gjøre dette selv. Det er to måter å gjøre dette på: Kandidaten sender søknadsteksten til deg, og du oppdaterer søknaden manuelt i EasyCruit, eller kandidaten søker på nytt (og sletter den gamle søknaden).

### Redigere CV og laste opp manuelt

Hvis kandidater ønsker å oppdatere CV-opplysningene sine, kan du vanligvis be dem logge seg inn på karrieresenteret. Kandidatene kan imidlertid bare oppdatere opplysningene på CV-en (opplysningene som kan brukes på tvers av alle søknadene). Opplysninger som gjelder søknaden i et prosjekt (for eksempel søknadsteksten, prosjektspesifikke spørsmål eller andre vedlegg), kan ikke oppdateres i systemet av kandidatene.

Den beste måten å endre søknadsteksten til en kandidat på er å lagre kandidatens søknad i CV-databasen. Ved å lagre kandidaten kan du endre kandidatens opplysninger på hans eller hennes vegne.

Du gjør dette ved å følge denne enkle fremgangsmåten:

1.  Be kandidaten sende opplysningene eller vedleggene til deg på e-post.
2.  Åpne kandidaten i EasyCruit. Klikk på  Velg videre fremdrift. Velg  Lagre kandidat. Klikk på  Utfør-knappen.  
      
      
      
    Etter at du har lagret kandidaten, vises en ny knapp til høyre. Klikk på  Rediger CV-knappen.
3.  En rekke faner vises. Fanen  Søknad  inneholder søknadsteksten. Klikk på fanen, legg til de ønskede opplysningene.
4.  Klikk på  Lagre og gå til prosjektet.

### Søke på nytt

Du kan eventuelt også be kandidatene om å søke på nytt. Dette er en god fremgangsmåte for å gjøre dette:

1.  Bekreft overfor kandidaten at søknaden vil bli slettet, og at vedkommende må søke på nytt.
2.  Åpne oversikten over søknader.
3.  Klikk på papirkurven ved siden av kandidaten.
4.  Gå til startsiden. Åpne Slettede søknader. Velg kandidaten, bla ned til bunnen av siden, og velg Slett for alltid.
5.  Fortell kandidaten at han kan søke på nytt og bruke de oppdaterte opplysningene.

![Closed](../Skins/Default/Stylesheets/Images/transparent.gif)Hvem har tilgang til et rekrutteringsprosjekt

Når du oppretter et rekrutteringsprosjekt i EasyCruit, er det en rekke brukere som automatisk får tilgang til rekrutteringsprosjektet:

-   Administratorer  får automatisk tilgang til alle rekrutteringsprosjekter i EasyCruit.
-   Avdelingsadministratorer  får automatisk tilgang til alle rekrutteringsprosjekter i avdelingene de tilhører (angitt i brukertilgangen).
-   Hvert rekrutteringsprosjekt har en prosjekteier. Eieren har full tilgang til rekrutteringsprosjektet.

### Gi tilgang til andre brukere

Disse tre rollene har ansvar for å gi andre brukere tilgang til rekrutteringsprosjektet, som kan gjøres via siden  Tilgangskontroll  i rekrutteringsprosjektet.

1.  Hvis du er administrator eller prosjekteier, går du til  Rekrutteringsoversikt.
2.  Klikk på blyantsymbolet ved siden av rekrutteringsprosjektet (eventuelt på fanen  Endre prosjektet  i et åpent prosjekt).
3.  Klikk på blyantsymbolet ved siden av  Tilgangskontroll.
4.  Velg tilgangsnivået for de enkelte brukerne. Klikk på  Lagre.
    -   Ingen tilgang  – Brukeren kan ikke se rekrutteringsprosjektet i det hele tatt i EasyCruit.
    -   Administratortilgang  – Brukeren har full administratortilgang til rekrutteringsprosjektet, inkludert tilgang til å endre responsmailer og rekrutteringsprosjektet.
    -   Lese og Skrive (Normal)  – Brukeren kan ikke sende kandidater videre.
    -   Kun lesetilgang  – Brukeren kan vise alle sider ved rekrutteringsprosjektet og kandidatene, men ikke endre eller sende kandidater videre.
5.  Be brukerne om å logge ut og logge inn igjen for å aktivere den nye tilgangen.

### Enkelte brukere kan ikke se prosjektet selv om de har tilgang til avdelingen

Sørg for at brukeren legges til i rekrutteringsprosjektet på  Tilgangskontroll-siden. Husk at brukerne må logge seg ut og inn igjen for at endringene skal aktiveres.

### Jeg finner ikke personen jeg vil gi tilgang til

Tilgangskontroll-siden viser en oversikt over brukere. Oversikten inneholder alle brukerne som har tilgang til avdelingen(e) i rekrutteringsprosjektet, og utelukker  administratorene  og  prosjekteieren.

Vanlige brukere må tilhøre avdelingen for at de skal vises i oversikten. Hvis for eksempel en bruker bare tilhører avdeling A, vil ikke brukeren vises på tilgangskontrollsiden til et rekrutteringsprosjekt i avdeling B. Slik legger du til en bruker i en avdeling:

1.  Klikk på  Innstillinger  i EasyCruit.
2.  Åpne  Brukere  og klikk på blyantikonet ved siden av brukeren (eller åpne brukeren og klikk på  Endre).
3.  Åpne fanen  Avdelingstilhørighet.
4.  Velg avdelingen som prosjektet er opprettet under, og klikk på knappen  Legg til avdeling
5.  Lagre og gå tilbake til rekrutteringsoversikten for å endre tilgangskontrollen igjen.

#### Ingen søknadslink

### Hvorfor kan ikke kandidater se linken Send søknad / Søknad?

Det er to mulige grunner til at du ikke kan se Send søknad-linken i annonsen:

1.  Det er ikke valgt søknadsskjema for rekrutteringsprosjektet
2.  Rekrutteringsprosjektet er koblet til to avdelinger, og en avdeling har ikke blitt valgt ennå

### Det er ikke valgt søknadsskjema for rekrutteringsprosjektet

Når du oppretter et rekrutteringsprosjekt, må du velge et søknadsskjema for at kandidatene skal kunne se linken for innsending av søknader. Du kan kontrollere om du har opprettet en, ved å klikke på øyeikonet på fanen Endre prosjektet til et rekrutteringsprosjekt.

### Legge til et søknadsskjema

Hvis du vil legge til et søknadsskjema, klikker du på blyantikonet ved siden av  Søknadsskjema  på fanen  Endre prosjektet.

Velg enten et søknadsskjema som er komplett, basert på en mal eller tilpasset, og endre det i henhold til prosjektet hvis du ønsker. Endringene du gjør, gjelder bare dette prosjektet.

### Flere avdelinger

En annen grunn til at  Send søknad-linken ikke vises, kan være at prosjektet er tilknyttet to eller flere ulike avdelinger.

I så fall må kandidaten velge en avdeling før  Send søknad-linken vises.

#### Mislykket innlogging

Når du har prøvd å logge deg inn på EasyCruit tre ganger med feil innloggingsopplysninger, blir du bedt om å skrive inn en CAPTCHA-kode tilsvarende den nedenfor. Dette er for å beskytte EasyCruit mot ondsinnede angrep. CAPTCHA-koden skiller mellom små og store bokstaver.

[![](../Resources/Images/login_failed_thumb_120_0.jpg)](../Resources/Images/login_failed.jpg)

Det er ikke mulig å omgå å skrive inn koden! Ikke prøv å laste inn siden på nytt!

Hvis du har prøvd å logge inn tre ganger og mislyktes og du så laster inn siden på nytt, vises ikke CAPTCHA-bildet. Systemet vil huske at du har hatt tre mislykkede innloggingsforsøk, og slipper deg ikke inn.

Når du har skrevet inn koden og innloggingsopplysningene dine riktig, får du tilgang til EasyCruit.

Klikk her for mer informasjon om  [Tilgang til EasyCruit](../online-help/accessing_easycruit.htm).

#### Finn.no – knapp for å søke mangler

### Det finnes ingen søknadsknapp i annonsen min på Finn.no.

Eksempel på søknadsknapp i høyre kolonne. Av og til når du publiserer annonser på Finn.no, kan det hende at søknadsknappen som vanligvis finnes i høyre kolonne, ikke vises, eller at du mottar e-post fra Finn.no med søknader fra kandidater.

[![](../Resources/Images/search_fi_thumb_120_0.jpg)](../Resources/Images/search_fi.jpg)

Grunnen til dette skyldes vanligvis konfigurasjonen av annonsen. Følg denne enkle fremgangsmåten for å løse problemet:

### Kontroller at søknadslinken er sendt

Når du publiserer en annonse på Finn.no fra EasyCruit, får du spørsmål om du vil sende søknadslinken. Dette er et ja/nei-spørsmål. Hvis du vil at søknadsknappen skal vises på Finn.no-nettsiden, må du velge Ja. Slik gjør du det:

-   Åpne rekrutteringsprosjektet fra  rekrutteringsoversikten, og velg  Endre prosjektet.
-   Klikk på blyanten ved siden av  Publish2board  og deretter på blyanten ved siden av  Finn.no.
-   Kontroller at du har valgt  Ja  for linken.  
      
    [![](../Resources/Images/search_fi_2_thumb_120_0.jpg)](../Resources/Images/search_fi_2.jpg)  
    

-   Klikk på  Neste  og deretter på  Fullfør.
-   Vent 20 minutter mens  Finn.no  oppdaterer annonsen.

### Kontroller at rekrutteringsprosjektet har et søknadsskjema

Det må være konfigurert et søknadsskjema for prosjektet for at søknadsknappen skal vises i Finn.no-annonsen. Slik kontrollerer du at du har et søknadsskjema i rekrutteringsprosjektet:

1.  Åpne rekrutteringsprosjektet fra rekrutteringsoversikten, og velg Endre prosjektet.
2.  Klikk på øyeikonet ved siden av Søknadsskjema.
3.  Søknadsskjemaet åpnes, og en oversikt over alle spørsmålene i det vises.
4.  Hvis skjemaet er tomt, må du opprette et nytt.
    -   Gå tilbake, og klikk på blyanten ved siden av Søknadsskjema.
    -   Velg ønsket type, og klikk på Neste.
    -   Konfigurer spørsmålene du vil ta med, og klikk på Lagre.
5.  Hvis det finnes et søknadsskjema i rekrutteringsprosjektet fra før, kan det være lurt å publisere annonsen på nytt for å være sikker på at det nye søknadsskjemaet blir sendt til Finn.no.
    -   Du publiserer på nytt ved å klikke på  blyanten ved siden av Publish2board  og deretter på blyanten ved siden av  Finn.no.
    -   Klikk på  Neste  og deretter på  Fullfør.
    -   Vent 20 minutter mens Finn.no oppdaterer annonsen.

#### Oppdateringer i rekrutteringsprosjektet

### Jeg har gjort endringer i rekrutteringsprosjektet mitt, men jeg kan ikke se dem i kanalene

Når du endrer et rekrutteringsprosjekt etter at det er publisert, må du publisere det på nytt for å oppdatere nettsidene med de nye opplysningene. Følg denne fremgangsmåten for å endre og oppdatere et rekrutteringsprosjekt:

-   Når du skal endre et rekrutteringsprosjekt, åpner du rekrutteringsprosjektet fra rekrutteringsoversikten og klikker på  Endre prosjektet.
-   Foreta endringene, og klikk på  Lagre.
-   Klikk på blyanten ved siden av  Publish2Board/Multiposting.
-   Velg de aktive publiseringskanalene (de som har datoer), og klikk på  Neste.
-   Klikk til slutt på  Neste  og  Fullfør.

Enkelte kanaler kjøres fra easycruit.com-serveren. Endringene du gjør, oppdateres umiddelbart når du publiserer til disse kanalene.

Enkelte kanaler overfører data til en side som ligger på en annen server. I EasyCruit er disse kanalene sortert under overskriften  Eksterne kanaler. Når det gjelder eksterne kanaler, kan du vanligvis forvente en forsinkelse før annonsen vises på nettet. De fleste av disse nettsidene oppdateres cirka hvert 15. minutt, men enkelte oppdateres sjeldnere, for eksempel hver tolvte time. Dette avhenger av kanalen og er utenfor EasyCruits kontroll.

Med hensyn til  Multiposting-kanaler  må du endre kanalen og merke av for alternativet  Oppdater  før du klikker på  Send. Multiposting-kanalene oppdateres vanligvis nesten umiddelbart, og det grønne PÅ-ikonet angir at nettsiden har mottatt opplysningene. Hvis du får en feilmelding, kan du holde musen over det røde feilsymbolet for å se et verktøytips som beskriver feilmeldingen.

### Jeg har prøvd å endre datoene for rekrutteringsprosjektet, men jeg ser ikke endringene i kanalene

Hvis du vil endre  søknadsfristen, må du gjøre følgende:

1.  Åpne rekrutteringsprosjektet via  rekrutteringsoversikten, klikk på  Endre prosjektet, og klikk på blyanten ved siden av  Annonse.
2.  Endre søknadsfristen, og klikk på  Lagre.
3.  Klikk på blyanten ved siden av  Publish2Board/Multiposting.
4.  Velg de aktive publiseringskanalene (de som har datoer), og klikk på  Neste.
5.  Klikk til slutt på  Neste  og  Fullfør.

Hvis du vil endre publiseringsdatoene, kan du gjøre følgende:

1.  Åpne rekrutteringsprosjektet fra  rekrutteringsoversikten, og klikk på  Endre prosjektet.
2.  Klikk på blyanten ved siden av  Publish2Board/Multiposting.
3.  Velg de aktive publiseringskanalene (de som har datoer), og klikk på  Neste.
4.  Endre datoene for hver enkelt kanal. Klikk deretter på  Neste  og  Fullfør.
5.  Multiposting-kanaler  må stanses før du kan oppdatere publiseringsdatoene.

Husk at enkelte leverandører vil regne dette som en ny annonse og belaste deg for en ytterligere annonsekreditt.

#### Hvilke nettlesere støttes?

### EasyCruit-kompatible nettlesere

### EasyCruit – bakkontor

Følgende tabell viser hvilke nettlesere/versjoner som støttes av EasyCruit.

Nettleser

EasyCruit – bakkontor

Internet Explorer 8 †

●

Internet Explorer 9

●

Internet Explorer 10

●

Internet Explorer 11

●

Firefox

●

Google Chrome

●

Safari (PC)

●

Støtte for IE6 og IE7 opphørte i november 2014.

† Støtte for IE8 vil opphøre i mai 2016.

### EasyCruit – administrasjonskontor

Følgende tabell viser hvilke nettlesere/versjoner som støttes av EasyCruits administrasjonskontor. Hvorvidt en nettleser er kompatibel med EasyCruit i forbindelse med administrasjonskontoret (karrieresenter), avhenger av hvem som implementerte og leverte dette oppsettet og formatet. Hvis kunden stod for implementeringen, er det kundens oppsett som avgjør hvilke nettlesere som er kompatible. Hvis et EasyCruit-team stod for implementeringen, vil nettleserne bli spesifisert i Statement of Work-dokumentet eller etter avtale når administrasjonskontoret utarbeides.

Administrasjonskontoret i EasyCruit vil ikke være automatisk kompatibelt med fremtidige nettlesere.

Før okt. 2011

Okt. 2011–okt. 2014

Okt. 2014–mai 2016

Fra mai 2016

Firefox †

●

●

●

●

Chrome †

●

●

●

Safari (PC) †

●

●

●

●

Safari (Mac)

●

●

Internet Explorer 11

●

●

Internet Explorer 10

●

●

Internet Explorer 9

●

●

●

Internet Explorer 8

●

●

●

Internet Explorer 7

●

Internet Explorer 6

●

† Angir nyeste versjon av nettleseren på utviklingstidspunktet.

#### Annonsen vises i kanaler jeg ikke har publisert til

«Edderkopper» til søkemotorer og publiseringskanaler kan vise offentlig oppførte jobber på sine egne nettsteder. Denne artikkelen beskriver hvordan dette foregår, og hvordan du kan forhindre at det skjer.

### Hvorfor vises prosjektene/stillingsannonsene mine på steder jeg ikke har publisert til?

Noen nettsteder (f.eks. Indeed) bruker en såkalt  edderkopp  til å tråle karrieresentre og publisere jobber på sine egne nettsteder. Hvis kandidaten klikker på linken fra Indeed, leder den kandidaten tilbake til den opprinnelige kilden/kanalen der jobben er publisert (mest sannsynlig ditt karrieresenter), og kandidaten registreres i EasyCruit som om han eller hun kommer fra ditt karrieresenter snarere enn fra Indeed.

### Hvordan kan jeg forhindre at prosjektene/stillingsannonsene mine vises på steder jeg ikke har publisert til?

Vårt EasyCruit Customer Success Team kan konfigurere karrieresenteret ditt til å be slike nettsteder om ikke å indeksere eller inkludere sider. Dette gjøres ved å konfigurere robots.txt-filen til  ingen roboter  og endre sidene på karrieresenteret i tråd med dette. Hvis du har opprettet ditt eget karrieresenter ved å bruke EasyCruit XML-feeden, må du utføre disse endringene selv. Dessverre respekterer ikke alle søkemotorer eller publiseringskanaler denne innstillingen, og du må i så fall kontakte dem direkte.

Hvis du har jobber som kun skal lyses ut internt og ikke offentlig, bør du publisere disse jobbene på et eget internt karrieresenter, og vårt EasyCruit Customer Success Team kan begrense tilgang til senteret på følgende måter:

1.  IP-begrensning – De eneste som har tilgang til senteret og jobbene er de som er koblet til den bestemte IP-adressen, f.eks. over VPN eller internt nettverk.
2.  Innlogging – Det kreves brukernavn og passord for å få tilgang til det interne karrieresenteret. Dette kan også brukes til å begrense tilgangen for bemanningsbyråer, slik at byråene kan se jobbene du vil de skal rekruttere til, og slik at de kan registrere kandidatene direkte selv.

#### Kan jeg endre virksomhetens navn?

### Er det mulig å endre navnet på en virksomhet?

Noen ganger endrer en organisasjon navn. Hvis du vil endre navnet på virksomheten din i EasyCruit, må du kontakte vårt Customer Success Team på telefon eller e-post  [support@easycruit.com](mailto:support@easycruit.com). De vil kunne hjelpe deg.

1.  Du kan sjekke hva virksomhetsnavnet er nå, ved å åpne  Innstillinger  >  Bedriftsinformasjon.

#### Endre logo/bilde

### Slik endrer du logo/avdelingsbilde

Hvis du vil endre hovedlogoen/-bildet til virksomheten, kan en administrator gjøre dette ved å gå til  Innstillinger  >  Bedriftsinformasjon  og deretter til fanen  Media.

For alle andre avdelinger kan det gjøres av en administrator eller avdelingsadministrator via  Innstillinger  >  Avdelinger.

1.  I Innstillinger velger du Avdelinger og endrer avdelingen du vil gi en annen logo.
2.  Under fanen Logo / Bilder ser du logoen og bildet som brukes nå.
3.  Velg en fil, og last den opp.  Husk å lagre!

Hvis det ikke lastes opp et bilde, arver avdelingen bildet til foreldreavdelingen eller virksomheten.

#### Åpne/generelle søknader

### Mønsterpraksis for håndtering av åpne/generelle søknader

Åpne/generelle søknader brukes til å registrere kandidater som er interessert i å jobbe for organisasjonen din, i EasyCruit, uten at det finnes ledig stilling for tiden som de kan søke på. På den måten kan du se hvem som er interessert i å jobbe for organisasjonen, og bygge opp en pool av potensielle kandidater som du kan kontakte når en egnet stilling blir ledig.

Det er to måter å håndtere dette på i EasyCruit

1.  Bruke  [Karrieresenter](../online-help/candidate_career_centre.htm)
2.  Opprette et eget rekrutteringsprosjekt og publisere det på en bestemt kanal

### Bruke karrieresenteret for kandidater til åpne søknader

Kandidater som har opprettet en profil i karrieresenteret, vises som «CV-kandidater» i EasyCruit. Du kan søke etter kandidater av denne kandidattypen og kontakte dem per e-post eller koble dem til en passende stilling som blir ledig.

Kandidatene kan bare sende inn standard profildata via karrieresenteret. Hvis du har bestemte spørsmål du vil stille kandidater som har sendt inn en åpen søknad, kan det være bedre å opprette et eget rekrutteringsprosjekt for dem.

### Opprette et eget rekrutteringsprosjekt og publisere det på en bestemt kanal

Dette er fordelene med denne fremgangsmåten:

-   Du kan opprette en egen knapp i karrieresenteret for åpne søknader.
-   Du kan spesifisere spørsmålene du vil stille i søknadsskjemaet for åpne søknader.
-   Basert på svar på disse bestemte spørsmålene vil du være i bedre stand til å søke etter kandidater.

[![](../Resources/Images/vacancies_thumb_120_0.jpg)](../Resources/Images/vacancies.jpg)

#### Logg ut

### Hvorfor logges jeg ut av systemet?

EasyCruit har av sikkerhetsgrunner en standard tidsavbruddsfunksjonalitet. Det betyr at hvis du ikke er aktiv i systemet, logges du ut etter 30 minutter. Denne tidsperioden kan ikke endres av kundene.

### Har systemet automatisk lagring?

EasyCruit har ikke automatisk lagring, slik at du må fysisk klikke på Lagre- eller Neste-knappen for å gå videre med arbeidet ditt.

Hvis du logges ut mens du konfigurerer et nytt rekrutteringsprosjekt, blir prosjektet automatisk lagret hvis du har knyttet en avdeling til prosjektet. Du kan alltid komme tilbake og fortsette å jobbe med / endre prosjektet etterpå.

### Annonseteksten ble ikke lagret

Vær klar over at å skrive i et tekstfelt ikke regnes som en aktivitet, og dette kan være grunnen til at du føler at du logges ut mens du jobber i systemet. Dette kan være problematisk når du jobber med innholdet i annonsen. Derfor bør du lagre ofte når du skriver lengre tekst / formaterer i tekstbokser.

### Jeg logges ut etter kortere tid enn 30 minutter

Det kan skyldes at IP-adressen din endrer seg. Dette kan skje hvis du bruker VPN, eller hvis en informasjonskapsel for økten slettes av en eller annen grunn. Kontakt IT-avdelingen der du jobber, hvis du opplever hyppig utlogging, da dette kan skyldes internettinnstillingene dine.

#### Hvilke funksjoner er aktivert for Vår EasyCruit?

EasyCruit-administratorer kan se hvilke funksjoner som er kjøpt og aktivert.

1.  Fra verktøylinjen velger du  Innstillinger  og deretter  Bedriftsinformasjon.
2.  Klikk på  Vår EasyCruit  for å vise oversikten over tilgjengelige pakker.  
    Et tall ved siden av pakken viser hvor mange funksjoner som er aktivert. Hvis det vises en grønn hake ved siden av pakken, er alle funksjonene aktiverte.
3.  Velg et pakkenavn for å utvide den og vise oversikten over funksjoner.

#### E-post til flere mottakere – er mottakerne synlige for andre?

### Jeg skal sende e-post til flere mottakere. Vil de se hverandres e-postadresser?

Nei. Når du sender e-post til flere kandidater samtidig i EasyCruit, kan du alltid være trygg på at EasyCruit sender en separat e-post til hver enkelt e-postadresse i listen. Systemet sender dem ikke som kopier eller blindkopier, men som individuelle e-postmeldinger.

#### Avslutte abonnementet på uønsket EasyCruit-e-post for en administrator

Mottar du e-post om systemoppdateringer, men ønsker ikke å motta slik e-post fordi du har sluttet i stillingen eller organisasjonen?

### Slik avslutter du abonnementet

Du kan avslutte abonnementet på EasyCruit-e-post ved å kontakte vårt Customer Success Team på  [support@easycruit.com](mailto:support@easycruit.com)

#### Informasjon om integrering med svenske Arbetsförmedlingen

07.10.2016

Arbetsförmedlingen utvikler for tiden en ny tjeneste som skal matche jobber med jobbsøkere. Endringene betyr at du for eksempel vil kunne spesifisere kompetansen som er ønskelig for jobben. Dette gjør at en jobbsøker kan legge til kompetansen du trenger for å få bedre match.

Arbetsförmedlingen jobber for tiden med å bygge en database med ulike typer kompetanse for dette. Når dette arbeidet er ferdig, blir funksjonen for direkte overførte annonser (som EasyCruit bruker til å publisere annonser) oppdatert, slik at du enkelt kan identifisere dem når du publiserer.

Direkte overførte annonser skal etter planen oppdateres i 2017, og testmiljøet skal være tilgjengelig fra og med første kvartal. Hos Visma vil vi selvfølgelig oppdatere integreringen så snart den blir tilgjengelig, slik at du kan få glede av den nye funksjonaliteten så snart som mulig.

Allerede nå kan du sørge for at kompetansedatabasen er så fullstendig som mulig. Du gjør dette ved å legge til kompetansen du er ute etter, i selve annonsen, før du publiserer den. For at Arbetsförmedlingen skal kunne identifisere kompetansen, anbefaler de at de ulike typene kompetanse presenteres på en strukturert måte, for eksempel i en punktliste.

Hvis du har spørsmål, må du mer enn gjerne kontakte kundestøtte.


> Written with [StackEdit](https://stackedit.io/).
<!--stackedit_data:
eyJoaXN0b3J5IjpbMTkxNDE5MjQ4Ml19
-->
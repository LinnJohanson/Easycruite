# Aanmaken van een nieuwe vacature

## Inleiding

EasyCruit voorziet recruiters van een vacatureaanmaakproces dat op maat afgestemd is op de specifieke behoeften van de organisatie. Dit betekent dat de volgende procedure iets kan verschillen van het vacatureaanmaakproces van uw organisatie. Het is belangrijk dat de EasyCruit-administrator het systeem correct geconfigureerd heeft alvorens vacatures aangemaakt worden.

#### Instructies

1.  Selecteer de snelkoppeling  Nieuwe vacature  boven aan de pagina om de pagina Vacaturetitel weer te geven. Een voortgangsbalk geeft de verschillende stappen weer en laat zien waar u bent in het vacatureaanmaakproces.  
    U kunt tussen de stappen navigeren door op de stappen in de voortgangsbalk te klikken. Voor elke stap geldt dat deze pas geactiveerd wordt als deze uitgevoerd kan worden. De stap  Afdeling & contactpersonen  bijvoorbeeld wordt pas geactiveerd nadat de stap  Titel, land & regio  voltooid is.
2.  Voer een  Interne vacaturetitel  en  Referentienummer  in en selecteer de talen waarin de vacature beschikbaar moet zijn.  
    De  Interne vacaturetitel  dient om de functie intern te identificeren en wordt niet weergegeven bij de vacature op de kandidatenwebsite. Het is mogelijk om het referentienummer weer te geven bij de vacature. Bij klanten die de automatische  Referentienummer-functie ingeschakeld hebben, wordt het nummer automatisch ingevuld door het systeem.
3.  Selecteer in de lijst  Vacature-eigenaar  de gebruiker die verantwoordelijk is voor de vacature.
4.  Selecteer het gewenste land in de lijst  Land  om de lijst Regio te vullen en selecteer vervolgens de regio en klik op de pijl om de regio te verplaatsen naar de lijst  Geselecteerde regio. Herhaal dit voor elke gewenste regio.
5.  Selecteer indien nodig een of meerdere opties bij  Externe beoordeling van kandidaten  en klik vervolgens op  Volgende  om de pagina met  Afdeling(en) selecteren  weer te geven. Met de  opties bij Externe beoordeling van kandidaten  kunt u:
    -   Beoordelingen en opmerkingen over een kandidaat toevoegen (Gebruik groepsbeoordeling voor dit project).
    -   Testresultaten gebruiken om feedback te geven (Service-F voor deze vacature gebruiken,  Gebruik Matrigma voor de werving & selectie,  Gebruik MINT voor de werving & selectie  enzovoort).
    -   Kandidaatgegevens met betrekking tot de sollicitatie opslaan.  
        EasyCruit kan dan een classificatielijst met kandidaten genereren op basis van de feedback of testresultaten.  
        
6.  Klik op  Volgende  om de pagina  Afdeling & contactpersonen  weer te geven.
7.  Selecteer in de lijst  Afdeling(en) selecteren  de afdelingen waarvoor de vacature is.
8.  Als er nog geen contactpersoon is, voer dan in het gedeelte Contactpersoon toevoegen de gegevens van de contactpersoon voor de vacature in en klik op  Toevoegen.  
    - of -  
    Klik op  Ophalen  om een venster met beschikbare gebruikers weer te geven, selecteer de gewenste gebruiker om de velden bij  Contactpersoon toevoegen  automatisch te vullen en klik vervolgens op  Toevoegen.
9.  Selecteer  Contactpersoon vacature  voor de gebruiker van wie de contactgegevens weergegeven moeten worden in de vacatureadvertentie en klik vervolgens op  Volgende.
10.  Selecteer  Afzender  voor de gebruiker die u wilt gebruiken als de standaardpersoon voor e-mailcommunicatie.
11.  Selecteer  Notificatie  voor de gebruiker die u wilt gebruiken als de standaardpersoon voor berichten van sollicitanten.
12.  Selecteer indien nodig  Stel kandidaten in staat de contactpersoon/-personen te e-mailen  en klik op  Volgende.
13.  Als er vragen toegevoegd zijn, dan wordt de pagina  Projectprofiel  weergegeven. Voer de vereiste antwoorden in en klik vervolgens op  Volgende  om de pagina  Vacatureadvertentie  weer te geven.
14.  Op de pagina  Vacatureadvertentie  kunt u een volledig nieuwe vacature aanmaken door de vereiste velden in te vullen of een template kiezen en op  Selecteren  klikken.
    -   Vacaturetemplates  - Deze optie opent een lijst met vacaturetemplates waaruit u kunt kiezen. Voor meer details over templates, zie  Vacaturetemplate.
    -   Eerder geplaatste vacatures  - Met deze optie kunnen eerder aangemaakte vacatures als template worden gebruikt.  
        Let erop dat alle specifieke details van de vacature, zoals de titel en datums, aangepast worden aan de nieuwe vacature.
15.  Voer voor elke taal de volgende gegevens in voor de vacature en klik op  Voorbeeld  om de vacature te controleren:
    -   Naam organisatie  - De naam van de organisatie wordt automatisch ingevuld, maar kan gewijzigd worden indien nodig.
    -   Koptekst vacaturetitel / Oneliner  - Dit is de tagline boven de vacature die de aandacht van kandidaten moet trekken.
    -   Vacaturetitel  - Dit is de titel van de vacature zoals weergegeven op de vacaturewebsite. Deze waarde is verplicht.
    -   Sluitingsdatum  - Dit is de laatste dag waarop sollicitaties voor de positie geaccepteerd worden.
    -   Startdatum  - Dit kan een specifieke datum zijn of een term zoals ‘ASAP’.
    -   Locatie  - De locatie van de vacature.
    -   Teasertekst en Vacaturetekst  - Dit is de inhoud van de vacature aangemaakt met behulp van de  [WYSIWYG-editor](../online-help/wysiwyg_text_editor.htm).
16.  Als de vacaturegegevens volledig zijn, klik dan op  Volgende  om de pagina  Sollicitatieformulier  weer te geven.
17.  Selecteer een van de volgende sollicitatieformulieropties om een sollicitatieformulier toe te voegen aan de vacature op de website of selecteer  Geen sollicitatieformulier:
    -   Volledig sollicitatieformulier  - Selecteer deze optie alleen als u elke waarde die voorkomt in de cv-database voor uw organisatie wilt toevoegen aan het sollicitatieformulier. Als u deze optie selecteert, dan kan de lijst erg lang worden. Gebruik deze daarom bij voorkeur enkel voor zeer technische posities.
    -   Een standaard template selecteren  - Deze optie geeft een lijst met sollicitatieformuliertemplates die geconfigureerd zijn door de administrator. Deze templates kunnen positie- of afdelingsspecifiek zijn en zorgen ervoor dat een recruiter minder werkt heeft bij het aanmaken van een vacature.
    -   Aangepast sollicitatieformulier  - Met deze optie kan de recruiter een eenmalig vacaturespecifiek sollicitatieformulier maken.  
        EasyCruit kan zo geconfigureerd worden dat het bewerken van sollicitatieformulieren beperkt wordt. Niet-admingebruikers kunnen de sollicitatieformulieropties mogelijkerwijs niet bewerken; het sollicitatieformulier is dan alleen-lezen.
18.  Klik op  Volgende  en selecteer de opties die weergegeven moeten worden op het sollicitatieformulier en of ze  Verplicht  zijn.
19.  Klik op  Volgende  om de pagina  Screening  weer te geven.
20.  Klik indien nodig op  Vraag toevoegen  om een nieuwe screeningsvraag toe te voegen en vul de vereiste vragen in zoals beschreven bij  [Configureren van extra vragen](../online-help/additional_questions.htm).
21.  Klik op  Volgende  om de pagina  E-mails  weer te geven, klik op het potlood om de gewenste e-mails te activeren en klik vervolgens op  Opslaan.
22.  Klik op  Volgende  om de pagina  Plaatsing  weer te geven en selecteer de kanalen waarop u wilt plaatsen. Als multiposting geactiveerd is voor uw EasyCruit-implementatie, dan kunt u op deze pagina de gewenste websites selecteren zoals beschreven bij  [Multiposting](../online-help/multiposting.htm).
23.  Klik op  Volgende  om de pagina  Goedkeuring vacature  weer te geven en selecteer in de lijst  Ontvanger  een gebruiker die verantwoordelijk is voor het goedkeuren van de vacature alvorens deze geplaatst wordt.  
    Het gebruik van een goedkeurder is optioneel. Het is mogelijk dat deze stap niet aanwezig is in het vacatureaanmaakproces van uw organisatie.
24.  Klik op  Volgende  en klik vervolgens op  Opslaan en publiceren  om de vacature te plaatsen en de pagina  Vacature  weer te geven. De vacature is nu opgeslagen in EasyCruit en kan geactiveerd en beschikbaar gemaakt worden op de website van de organisatie of kan verder bijgewerkt worden, bijvoorbeeld om andere gebruikers  [toegang tot de vacature](../faq/who_has_access_to_a_vacancy.htm)  te geven of om projectprofielvragen te configureren.

##### Zie ook:

![](../Resources/Images/icon-document-link.png)  [Toevoegen van kandidaten](../online-help/adding_candidates.htm)
![](../Resources/Images/icon-document-link.png)  [Toevoegen van werknemers](../online-help/adding_employees.htm)
![](../Resources/Images/icon-document-link.png)  [Zoeken naar kandidaten](../online-help/searching_for_candidates.htm)
![](../Resources/Images/icon-document-link.png)  [Gebruikers: aanmaken, bewerken en verwijderen](../online-help/users_create_edit_delete.htm)


> Written with [StackEdit](https://stackedit.io/).
<!--stackedit_data:
eyJoaXN0b3J5IjpbLTEwMjkyOTY5MDBdfQ==
-->
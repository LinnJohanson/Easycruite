# Ontvangen van sollicitaties

Sollicitaties van kandidaten kunnen op verschillende manieren ingevoerd worden in het systeem. De eenvoudigste manier om ze in te voeren in EasyCruit is via de vacaturewebsite van de organisatie. Door te solliciteren naar een positie die op de website van de organisatie gepubliceerd is, kunnen de sollicitanten hun eigen gegevens invoeren overeenkomstig de vacature waarnaar ze solliciteren. De andere manier is het handmatig invoeren van ingestuurde sollicitaties van potentiële kandidaten in EasyCruit door de recruiter. Deze optie betekent meer werk voor de EasyCruit-gebruikers, maar zorgt ervoor dat er geen potentiële kandidaten uitgesloten worden van het systeem.

De volgende afbeelding toont de vacature die aangemaakt is in de vorige hoofdstukken. Nu deze beschikbaar is op een vacaturewebsite, kunnen sollicitanten solliciteren en begint EasyCruit deze sollicitaties te ontvangen.

#### Gebruik van de website van de organisatie

De website van de organisatie, die speciaal ontwikkeld is als een kanaal voor het publiceren van vacatures tijdens het aanmaakproces, is de hoofdbron voor sollicitaties in EasyCruit. Sollicitaties die binnenkomen via de website worden automatisch gekoppeld aan de betreffende vacature en zijn eenvoudig bereikbaar via het tabblad  Kandidaten  bij een vacature.

De in EasyCruit geselecteerde opties staan weergegeven op het sollicitatieformulier op de website; dit bepaalt welke informatie de kandidaat moet opgeven. De onderstaande geselecteerde opties bij  Persoonlijke gegevens  worden dan toegevoegd aan de vacature als deze gepubliceerd wordt op de vacaturewebsite, zoals weergegeven in de afbeelding.

#### Handmatig toevoegen van een kandidaat

Sollicitaties die handmatig ingestuurd worden, zoals van sollicitanten die hun sollicitatie gemaild hebben buiten EasyCruit om, moeten door de recruiter toegevoegd worden in het systeem. Met de functie Kandidaat toevoegen kunnen recruiters handmatig een kandidaat toevoegen aan een vacature in EasyCruit. De functie kan ook gebruikt worden om andere types kandidaten toe te voegen, zoals prospects en werknemers. Voor meer informatie over types kandidaten, zie  [Types kandidaten](candidate_types.htm).

1.  Selecteer op de  Startpagina  Kandidaat toevoegen  om de pagina  Kandidaat toevoegen  weer te geven.
2.  Selecteer  Kandidaat  in de lijst  Type kandidaat.
3.  Selecteer de gewenste vacature voor de kandidaat.
4.  Selecteer de gewenste afdeling en taal en klik vervolgens op  Volgende.
5.  Voer de gegevens van de kandidaat in op de verschillende tabbladen, zoals  Persoonlijke gegevens,  Opleiding en ervaring  en  Aanmeldingsinformatie.
6.  Klik op  Volgende  als u klaar bent.  
    Zorg ervoor dat de  Aanmeldingsinformatie  compleet is als u wilt dat de kandidaat toegang heeft tot de vacaturewebsite.
7.  Klik op de pagina  Logininformatie  op  Opslaan  om terug te keren naar de pagina  Kandidaat toevoegen.  
    - of -  
    Klik op  Opslaan  en ga naar vacature  om naar de pagina  Sollicitatie & cv  te gaan van de vacature waaraan de kandidaat toegevoegd is.  
    Als aan de kandidaat een gebruikersnaam en wachtwoord voor de vacaturewebsite gegeven is, dan mag de recruiter de gegevens van de kandidaat niet meer bewerken, tenzij hier expliciet om verzocht wordt.

##### Zie ook:

![](../Resources/Images/icon-document-link.png)  [Toegang tot EasyCruit](accessing_easycruit.htm)
![](../Resources/Images/icon-document-link.png)  [Navigeren in EasyCruit](navigation_in_easycruit.htm)
![](../Resources/Images/icon-document-link.png)  [WYSIWYG-/teksteditor](wysiwyg_text_editor.htm)
![](../Resources/Images/icon-document-link.png)  [Aanmaken van een nieuwe vacature](creating_a_new_vacancy.htm)
![](../Resources/Images/icon-document-link.png)  [Zoeken naar kandidaten](searching_for_candidates.htm)


> Written with [StackEdit](https://stackedit.io/).
<!--stackedit_data:
eyJoaXN0b3J5IjpbLTEyMDU3OTM3NjZdfQ==
-->
# Afdelingsadmingebruikers

De afdelingsadminfunctie is handig voor grote organisaties, aangezien het een eenvoudige, schaalbare oplossing is om specifieke beheerverantwoordelijkheden binnen een organisatie te delegeren en te spreiden. De EasyCruit-implementatie in een bedrijf is dan niet altijd afhankelijk van één of twee administrators op hoog niveau die verantwoordelijk zijn voor het beheer van het hele systeem.

EasyCruit-gebruikers aan wie afdelingsadmintoegang toegekend is, hebben admingebruikersrechten voor specifieke afdelingen (maar niet voor de bijbehorende subafdelingen). Gebruikers met afdelingsadmintoegang kunnen nieuwe gebruikers aanmaken, de afdelingsstructuur bewerken en templates definiëren voor de afdeling en ze hebben toegang tot alle vacatures en kandidaten binnen de afdeling.

De belangrijkste punten met betrekking tot de afdelingsadminfunctionaliteit zijn:

-   Afdelingsadmingebruikers kunnen vacatures (projecten) die gekoppeld zijn aan een afdeling waar ze toegang toe hebben bekijken en bewerken met volledige beheerrechten.
-   Afdelingsadmingebruikers hebben volledige beheertoegang tot kandidaten die gesolliciteerd hebben op een vacature in een afdeling waar ze toegang toe hebben.
-   Bij het zoeken naar kandidaten ziet de afdelingsadmingebruiker de types prospect, career-center en werknemer die gekoppeld zijn aan projecten waar de gebruiker toegang toe heeft, maar niet gekoppeld zijn aan andere afdelingen.
-   De afdelingsadminfunctie kan op EasyCruit-administratorniveau ingeschakeld en uitgeschakeld worden doorheen het hele systeem van de klant. Dit betekent dat als een klant de functie niet langer nodig heeft, het uitgeschakeld kan worden waarna alle afdelingsadmingebruikers standaardgebruikers worden.


> Written with [StackEdit](https://stackedit.io/).
<!--stackedit_data:
eyJoaXN0b3J5IjpbMTM0NzIxMTYwN119
-->
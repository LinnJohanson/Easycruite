# E-mailtemplates

Doorheen het hele EasyCruit-sollicitatieproces worden e-mails gebruikt, vanaf de eerste e-mail aan een kandidaat om de ontvangst van zijn/haar sollicitatie te bevestigen tot aan het versturen van een arbeidsovereenkomst.

De e-mails worden opgesteld met behulp van aanpasbare e-mailtemplates die bewerkt kunnen worden overeenkomstig de specifieke eisen van een organisatie. De inhoud van de e-mail kan bewerkt worden, bijvoorbeeld door de variabelen te wijzigen die automatisch de naam van de sollicitant invoegen. Verdere bewerkbare opties zijn het instellen van het aantal dagen vertraging voor het verzenden van een automatische e-mail en of het e-mailtype automatisch geactiveerd moet worden voor nieuwe projecten.

De e-mailtemplates kunnen geconfigureerd worden op organisatie-, afdelings- en subafdelingsniveau. De e-mails zijn beschikbaar in standaard tekstopmaak en in HTML-opmaak.

De meeste e-mailtemplates bevatten standaard algemene inhoud.

#### Weergeven van een beschikbare e-mailtemplate

1.  Klik in de  Taakbalk  op  Instellingen  om de pagina  Instellingen  weer te geven.
2.  Klik op  E-mailtemplates  om de pagina  E-mailtemplates  weer te geven.
3.  Klik op het potlood naast de gewenste e-mail om de inhoud en de instellingen van de e-mail weer te geven.
4.  Selecteer in de lijst  Afdeling selecteren, indien beschikbaar, een afdeling om de e-mail weer te geven in de configuratie voor die specifieke afdeling.
5.  Klik op de vlag van een land om de template weer te geven in de bijbehorende taal.

Als er een afdelingsspecifieke e-mail bestaat, dan staat er een sterretje naast de naam van de afdeling.

#### Bewerken van een e-mailtemplate

1.  Klik in de  Taakbalk  op  Instellingen  om de pagina  Instellingen  weer te geven.
2.  Klik op  E-mailtemplates  om de pagina  E-mailtemplates  weer te geven.
3.  Klik op het potlood naast de gewenste e-mail om de inhoud en de instellingen van de e-mail te bewerken.
4.  Selecteer in de lijst  Afdeling selecteren  de afdeling waarvoor u de bewerkte e-mail wilt gebruiken.
5.  Selecteer de vlag voor de taal die bewerkt moet worden, indien van toepassing.
6.  Voer de gewenste inhoud in in de gedeelten  Van,  Onderwerp,  Inhoud  en  Handtekening.  
    Er kunnen variabelen ingevoegd worden in de inhoud van de e-mails, zoals {username} en {password}. Voor meer informatie, zie  [E-mailvariabelen (samenvoegvelden)](email_variables.htm).
7.  Selecteer in de lijst  Actie  de optie  E-mail verzenden  om de e-mailtemplate te activeren en zo beschikbaar te maken voor gebruik bij vacatures en sollicitanten.  
    - of -  
    Selecteer  Geen e-mail verzenden  om de e-mailtemplate te deactiveren.
8.  Geef indien nodig de gewenste tijdsperiode of vertraging op.
9.  Selecteer indien nodig  Activeer deze automatisch voor nieuwe projecten.  
    Bepaalde stappen zijn niet voor alle e-mails beschikbaar.
10.  Klik op  Opslaan  om de wijzigingen toe te passen of op  Annuleren  om terug te keren naar de vorige pagina zonder op te slaan.

#### E-mails met HTML-opmaak

Naast de standaardmails met tekstopmaak, biedt EasyCruit ook de mogelijkheid voor e-mails met HTML-opmaak. Deze functie maakt gebruik van de vertrouwde WYSIWYG-editor, die ook gebruikt wordt voor het aanmaken van vacatureadvertenties, zodat HTML-geformatteerde inhoud toegevoegd kan worden aan e-mails.

#### Bewerken van HTML-mails

1.  Klik in de  Taakbalk  op  Instellingen  om de pagina  Instellingen  weer te geven.
2.  Klik op  E-mailtemplates  om de pagina  E-mailtemplates  weer te geven.
3.  Klik op  Bewerken  voor de gewenste e-mail om de pagina  Response e-mails  weer te geven.
4.  Bewerk de  Inhoud  en de  Handtekening  met de  [WYSIWYG-/teksteditor](wysiwyg_text_editor.htm)  of klik op html om het venster HTML-bron te openen.  
    Als u de inhoud bewerkt met de HTML-broneditor en u klikt vervolgens op  Bijwerken, dan wordt het venster afgesloten en is de inhoud in de WYSIWYG-editor bijgewerkt zonder dat de code zichtbaar is.  
    Er kan gebruik gemaakt worden van de standaard HTML-opmaakcodes, zoals <font/>, <i/>, <li> en <ul>. De e-mailtags worden als volgt geformatteerd: {first-name}, {address}, {company}.
5.  Configureer de opties  Actie  en  Vertraging  en de overige gewenste instellingen en klik vervolgens op  Opslaan.

#### Toevoegen van afbeeldingen aan HTML-mails

Bij de HTML-mails is een extra functie beschikbaar die niet beschikbaar is via de standaard WYSIWYG-editor namelijk de mogelijkheid om afbeeldingen toe te voegen. De ondersteunde afbeeldingstypes zijn .bmp, .gif, .jpg, .png en .tiff.

1.  Plaats de cursor in het gedeelte van de e-mail waar u de afbeelding wilt invoegen.
2.  Klik in de taakbalk bij de  Inhoud  of de  Handtekening  op het pictogram met het boompje.
3.  Voer in het venster Afbeelding invoegen / bewerken de  Bestands-URL  in voor de locatie waar de afbeelding opgeslagen is, bijvoorbeeld  [http://easycruit.com/images/logo1.gif](http://easycruit.com/images/logo1.gif)  
    - of -  
    Klik op de knop  Bladeren  om het dialoogvenster  Afbeelding uploaden  weer te geven en selecteer een afbeelding op uw computer.
4.  Vul naar wens de volgende opties in:
    -   Beschrijving  - Dit is de tooltiptekst die verschijnt als de afbeelding aangewezen wordt met de muis.
    -   Uitlijning  - Wordt gebruikt om de afbeelding uit te lijnen ten opzichte van de plek waar deze ingevoegd wordt in de e-mail.
    -   Afmetingen  - Deze waarden worden automatisch ingevuld op basis van de afmetingen van de afbeelding, maar kunnen desgewenst gewijzigd worden. Ze worden weergegeven in pixels.
    -   Rand  - Wordt gebruikt om een zwarte rand om de afbeelding heen toe te voegen, in pixels.
    -   Verticale ruimte / Horizontale ruimte  - Wordt gebruikt voor opvulling om de afbeelding heen, in pixels.
5.  Klik op  Invoegen. De afbeelding wordt ingevoegd in de e-mail.

##### Zie ook:

![](../Resources/Images/icon-document-link.png)  [Sollicitatie opgeslagen](application_saved.htm)
![](../Resources/Images/icon-document-link.png)  [Organisatiespecifieke e-mailtemplates](customizable_email_templates.htm)
![](../Resources/Images/icon-document-link.png)  [Tip een vriend(in)-mail](email_a-friend.htm)
![](../Resources/Images/icon-document-link.png)  [E-mailvariabelen](email_variables.htm)
![](../Resources/Images/icon-document-link.png)  [E-mailtypes](standard_response_email_types.htm)
![](../Resources/Images/icon-document-link.png)  [Afmelden voor job-alerts](unsubscribe_from_job_agent.htm)


> Written with [StackEdit](https://stackedit.io/).
<!--stackedit_data:
eyJoaXN0b3J5IjpbLTE4NTg3ODgzMjZdfQ==
-->
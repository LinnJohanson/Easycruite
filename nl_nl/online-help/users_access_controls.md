# Gebruikers: toegangsbeheer

Met de toegangsbeheerrechten in EasyCruit wordt het toegangsniveau van de gebruikers tot het systeem beheerd. Er zijn standaard drie toegangsniveaus: admin, normaal en beperkt. Het vierde toegangsniveau – afdelingsadmin – is afhankelijk van uw implementatie en het gebruik van de afdelingsadministratormodule. Deze niveaus volstaan voor een standaardimplementatie van EasyCruit, maar het is ook mogelijk om de toegangsniveaus volledig op maat aan te passen door toegangsopties te selecteren en te wissen. Zo kan het systeem nauwkeurig afgestemd worden op de organisatorische vereisten van een bedrijf.

Er moet altijd minimaal één gebruiker aangewezen worden als administrator in het EasyCruit-systeem.

De vier toegangsniveaus kunnen, in hun standaarduitvoering, als volgt gebruikt worden:

-   Admin  - Dit toegangsniveau moet toegekend worden aan de administrators van het EasyCruit-systeem. Voor hen zijn standaard administratorrechten ingeschakeld. Deze gebruikers zijn verantwoordelijk voor het configureren van andere gebruikers in het systeem en voor het beheer van de verschillende objecten in het systeem die gebruikt worden in het wervingsproces.
-   Afdelingsadmin  - Dit toegangsniveau voorziet een gebruiker van alle toegangsniveaus voor beheer, maar enkel voor de afdelingen waar de gebruiker toe behoort. Dit is inclusief het aanmaken van nieuwe gebruikers en het configureren van andere wervingsobjecten voor deze specifieke afdelingen.
-   Normaal  - Dit toegangsniveau stelt de gebruiker in staat om de dagelijkse taken van het wervingsproces te beheren. Deze gebruiker kan deelnemen aan alle wervingsactiviteiten, met uitzondering van het doen van een aanbod, en kan ook vacatures plaatsen en de verschillende communicatieopties gebruiken. In een grotere organisatie is dit toegangsniveau geschikt voor senior recruiters die hun recruitertaken moet kunnen uitvoeren, zonder dat ze verder te maken hebben met het configureren en beheren van de recruiteromgving.
-   Beperkt  - Dit toegangsniveau is bijvoorbeeld geschikt voor junior recruiters die verantwoordelijk zijn voor specifieke sollicitaties en kandidaten. Ze kunnen standaardtaken uitvoeren, zoals het toevoegen van kandidaten, afwijzen van sollicitanten en plaatsen van vacatures, maar ze kunnen geen sollicitanten verplaatsen tussen projecten en hebben geen toegang tot zoeken in de cv-database / talentpool.


> Written with [StackEdit](https://stackedit.io/).
<!--stackedit_data:
eyJoaXN0b3J5IjpbLTIwMzQwMjU1MDFdfQ==
-->
# Vanliga frågor/Bästa praxis

## Översikt

Hitta de mest populära, högst rankade och nyligen uppdaterade artiklarna på ett ögonblick. Eller bläddra bland artiklarna efter taggar eller titel. Om du inte kan hitta artikeln du letar efter, prova med sökfältet.

Här kommer du att hitta användbar information för Visma.net EasyCruit baserat på de frågor som våra kunders oftast ställer. Välj ett ämne som du vill lära dig mer om. Du kan navigera genom att använda menyn eller länkstigen ovanför titeln.

## GDPR för Visma EasyCruit

GDPR är den nya dataskyddsförordningen som gäller för alla medlemmar i EU och EES från den 25 maj 2018.

För rekrytering innebär det att förbättra skyddet av personuppgifter, göra det möjligt för kandidaterna att veta vad som händer med deras personuppgifter om de ger sitt samtycke till att företag använder och behandlar dem för rekryteringsändamål och även att garantera deras rättighet att återkalla sitt samtycke och få sina personuppgifter raderade.

Den nya lagen gäller från den 25 maj 2018 och detta brev speglar den nuvarande situationen idag i EasyCruit och hur vi kommer att fortsätta med förbättringsarbetet för att stödja dig avseende GDPR:  [https://info.easycruit.com/files/GDPR_for_Visma_EasyCruit.pdf](https://info.easycruit.com/files/GDPR_for_Visma_EasyCruit.pdf)

I april-releasen kommer vi att ha med de nya inställningarna för samtyckestexten/personuppgiftsgarantin, som kommer att vara obligatorisk för alla kunder från den 2 maj 2018. I samband med releasen i april 2018, kommer vi att visa dig hur du ska införa den här ändringen.

Om du inte har en text för samtycke idag, kommer en text för personuppgiftsgaranti att implementeras från  Visma. Denna text är redigerbar och kommer att vara tillgänglig på följande språk: engelska, norska (bokmål), norska (nynorska), italienska, tyska, franska, danska, svenska, lettiska, nederländska och finska.

Ta en titt på den här videon, som förklarar hur du behöver förbereda dig för den nya samtyckeshanteringen:

https://www.youtube.com/watch?v=Uy8BP5JdkRs

Finn.no – Publicering

### Annonsen har inte publicerats på Finn.no – Vad kan jag göra?

Ibland när en annons har publicerats, visas den inte på Finn.no. Om en annons inte visas på Finn.no, kan du i de flesta fall åtgärda det på egen hand. Här följer en lista på några saker som du kan kontrollera.

### Publiceringsperiod max 6 veckor

Det första du ska undersöka är hur lång tid det har gått sedan rekryteringsprojektet publicerades för första gången. Om du har återanvänt ett projekt från förra året kan det vara problemet, eftersom det första publiceringsdatumet började för ett år sedan.

En annons kan inte visas på Finn.no i mer än  42 dagar (6 veckor) från det datum då rekryteringsprojektet först publicerades. Om den tidsperioden är överskriden, kanske annonsen inte publiceras alls.

Om det har gått mer än 42 dagar, du måste begära att en andra annons skapas. Det kan du enkelt göra genom att markera rutan Efterfråga ny Finnkod. Detta kommer att skapa en ny Finnkod (en ny annons). Observera att Finn.no kommer att debitera dig för en ny annons när du gör detta, så det här steget kan kräva godkännande från din chef.

[![](../Resources/Images/finnkode_thumb_120_0.jpg)](../Resources/Images/finnkode.jpg)

### Postnumret måste vara giltigt

Se till att använda ett giltigt postnummer. För att kontrollera och uppdatera ansökningsdatum går du till  Rekryteringsöversikt > Redigera projektet  och sedan klickar du på pennan bredvid  Publicera till digitalt media / Publicera till tryckt media / MultiPosting, och  därefter klickar du på pennan bredvid Finn.no. Du kan söka i det norska postnummerregistret från följande länk:

[http://adressesok.posten.no/en/postal_codes/search](http://adressesok.posten.no/en/postal_codes/search)

Här är ett exempel: Om du publicerar en annons med postnummer 0007 Oslo (se skärmdumpen nedan), kommer annonsen inte att publiceras.

[![](../Resources/Images/finn_posten_no_thumb_120_0.jpg)](../Resources/Images/finn_posten_no.jpg)

### Kontrollera ansökningsdatum

Ibland är det fel månad eller fel år i ansökningsdatumet. Ansökningsdatumet måste anges i norskt standardformat DD.MM.ÅÅÅÅ. Om du behöver kontrollera och uppdatera ansökningsdatumet går du till  Rekryteringsöversikt > Redigera projektet  och sedan klickar du på pennan bredvid  Rekryteringsprojektet.

[![](../Resources/Images/application_date_thumb_120_0.jpg)](../Resources/Images/application_date.jpg)

### Är kontraktet fortfarande giltigt?

För att publicera något på Finn.no krävs ett kontrakt med Finn.no AS. Ring till din kontaktperson på Finn.no om du har några frågor om ditt kontrakt. Du kan även kontakta deras support. Du hittar kontaktuppgifter här:  [https://hjelpesenter.finn.no](https://hjelpesenter.finn.no/)

![Closed](../Skins/Default/Stylesheets/Images/transparent.gif)Lägg till ett filmklipp i en annons

Du kan lägga till ett filmklipp i din annons i EasyCruit, genom att bädda in videokoden från en online videoleverantör som  [YouTube](https://www.youtube.com/)  eller  [Vimeo](https://vimeo.com/). I den här artikeln kommer vi att visa hur det går till.

Observera att vissa externa publiceringskanaler inte stöder den här typen av inbäddade videoklipp på sina sidor, något som står utanför EasyCruits kontroll.

### Kopiera den inbäddade koden

De första du behöver göra när du vill lägga till ett videoklipp i EasyCruit, är att ladda upp din videofil till en hemsida. I det här exemplet har vi laddat upp din video till  [YouTube](https://www.youtube.com/watch?v=gEBcbsNlY2Y).

När videon är klar klickar du på  Dela-knappen  på videosidan och väljer  Bädda in. Välj hela texten (hela webbadressen) i nedanstående ruta, högerklicka och klicka på  kopiera.

[![](../Resources/Images/copy_code_thumb_120_0.jpg)](../Resources/Images/copy_code.jpg)

Texten som ska kopieras ska se ut ungefär så här:

[![](../Resources/Images/copy_code2_thumb_120_0.jpg)](../Resources/Images/copy_code2.jpg)

Beroende på bredden på ditt företags hemsida kanske du vill ändra höjden och bredden för iframe för att få plats med videon. Tänk på att den fasta storleken för iframe kan vara ett problem för mobila webbplatser.

### Infoga iframe i rekryteringsprojektet

-   Gå till  rekryteringsöversikten  i EasyCruit.
-   Klicka på  pennan bredvid rekryteringsprojektet  och klicka sedan på  pennan bredvid Annons  för att redigera texten i annonsen.
-   I verktygsfältet finns det en knapp som heter  HTML. Klicka på den. Nu öppnas ett litet fönster.
-   Klistra in koden för inbäddning i på önskad plats i HTML-koden.
-   Klicka på  Uppdatera  och sedan på  Spara.

![Closed](../Skins/Default/Stylesheets/Images/transparent.gif)Infoga ett personligt brev

### En kandidat glömde att bifoga ett personligt brev

Tyvärr kan inte kandidater göra det själva. Det finns två alternativ tillgängliga – Kandidaten skickar brevet till dig och du uppdaterar dennes ansökan manuellt i EasyCruit, eller så kan du be kandidaten att ansöka på nytt (och ta bort sin gamla ansökan).

### Redigera CV och ladda upp manuellt

Normalt när kandidater vill uppdatera sin CV-information, kan du be dem att logga in på din karriärsida. Kandidater kan dock bara uppdatera information i CV:t (den information som kan användas i alla olika ansökningar). Information som är specifik för ansökan inom ett projekt (till exempel det personliga brevet, projektspecifika frågor eller kompletterande bilagor) kan inte uppdateras i systemet av kandidaterna själva.

Om du vill ändra en kandidats personliga brev är det enklast att göra det om du först sparar kandidatens ansökan i din CV-databas. Genom att spara kandidaten kan du redigera kandidatens information på deras vägnar.

För att göra det följer du dessa enkla steg:

1.  Be kandidaten att skicka informationen eller bilagorna till dig via e-post.
2.  Öppna kandidaten i EasyCruit. Klicka på  Välj vidare åtgärd. Välj  Spara ansökan. Klicka på knappen  Utför.  
      
      
      
    När du har sparat kandidaten visas en ny knapp till höger. Klicka på knappen  Redigera CV.
3.  Nu öppnas flera flikar. Fliken som heter  Ansökan  innehåller det personliga brevet. Klicka på fliken och lägg till den önskade informationen.
4.  Klicka på  Spara och gå till projektet.

### Ansök igen

Alternativt, om du tycker det är bättre, kan du be kandidaten att ansöka på nytt. Här är stegen för bästa praxis om du gör det:

1.  Bekräfta med kandidaten att det är ok att ansökan kommer att raderas och att denne måste ansöka på nytt.
2.  Visa listan med ansökningar.
3.  Klicka på papperskorgen bredvid kandidaten.
4.  Gå till Startsidan. Öppna Raderade ansökningar. Välj kandidaten, gå längst ned på sidan och välj Radera för alltid.
5.  Säg till kandidaten att det nu går att ansöka igen och använda den uppdaterade informationen.

![Closed](../Skins/Default/Stylesheets/Images/transparent.gif)Vem har tillgång till ett rekryteringsprojekt

När du skapar ett rekryteringsprojekt i EasyCruit, finns det en användargrupp som automatiskt får tillgång till rekryteringsprojektet:

-   Administratörer  får automatiskt tillgång till alla rekryteringsprojekt i EasyCruit.
-   Avdelningsadministratörer  får automatiskt tillgång till alla rekryteringsprojekt i alla avdelningar som de tillhör (definierade i deras användaråtkomst)
-   Varje rekryteringsprojekt har en projektansvarig. Den projektansvarige har full tillgång till rekryteringsprojektet.

### Bevilja andra användare tillgång

Dessa tre roller ansvarar för att ge andra användare tillgång till rekryteringsprojektet, vilket kan göras från sidan  Tillgångskontroll  för ett rekryteringsprojekt.

1.  Om du är en Administratör eller Projektansvarig, går du till listan  Rekryteringsöversikt
2.  Klicka på penn-ikonen bredvid Rekryteringsprojekt (eller, om du har öppnat Rekryteringsprojekt, klicka på  fliken Redigera projektet).
3.  Klicka på penn-ikonen bredvid  Tillgångskontroll.
4.  Välj tillgångsnivån för individuella användare. Klicka på  Spara.
    -   Ingen tillgång  – Användaren kommer inte att kunna visa rekryteringsprojekt i EasyCruit.
    -   Full tillgång  – Användaren kommer att ha fullständiga administratörsrättigheter för rekryteringsprojektet, inklusive rätt att ändra svarsbreven och rekryteringsprojektet.
    -   Normal tillgång  – Användaren kommer att kunna utföra åtgärder på kandidater.
    -   Endast lästillgång  – Användaren kommer att ha möjlighet att se alla aspekter av rekryteringsprojektet och kandidaterna inom rekryteringsprojektet, men får inte redigera eller utföra åtgärder på kandidater.
5.  Be användaren att logga ut och sedan logga in igen för att aktivera den nya behörigheten.

### Någon kan inte se projektet trots att de har tillgång till avdelningen

Se till att användaren har lagts till i rekryteringsprojekt på sidan  Tillgångskontroll. Kom ihåg att användarna måste logga ut och in igen för att ändringar ska kunna aktiveras.

### Jag hittar inte den person jag behöver ge behörighet

Sidan  Tillgångskontroll  visar en lista över användare. Listan visar alla användare som har tillgång till rekryteringsprojektets avdelning(-ar), men tar inte med  Administratörer  och den  Projektansvarige.

Vanliga användare måste vara medlemmar av avdelningen för att vara synliga i listan. Om en användare till exempel är kopplad till Avdelning A, kommer användaren inte att finnas på sidan tillgångskontroll för ett rekryteringsprojekt i avdelning B. För att lägga till en användare till en avdelning:

1.  Klicka på  Inställningar  i EasyCruit.
2.  Öppna  Användare  och klicka därefter på penn-ikonen bredvid användaren (eller öppna användaren och klicka på  Redigera).
3.  Gå till fliken  Avdelningstillhörighet.
4.  Välj den avdelning som rekryteringsprojektet tillhör och klicka på knappen  Lägg till avdelning.
5.  Spara och gå tillbaka till Rekryteringsöversikten för att redigera tillgångskontrollen igen.

![Closed](../Skins/Default/Stylesheets/Images/transparent.gif)Ansökningslänk saknas

### Varför kan kandidater inte se länken skicka ansökan/ansök?

Det finns två möjliga orsaker till varför du inte kan se länken Skicka ansökan i jobbannonsen:

1.  Inget ansökningsformulär valdes för annonsen
2.  Annonsen är länkad till två avdelningar och ingen avdelning har valts ännu

### Inget ansökningsformulär valdes för annonsen

När du skapar en annons måste du välja ett ansökningsformulär för att kandidater ska kunna se länken för att skicka sin ansökan. För att kontrollera om du valde ett, klicka på ögat-ikonen på fliken Redigera projektet i rekryteringsprojektet.

### Lägga till ett ansökningsformulär

För att lägga till ett ansökningsformulär klickar du på penn-ikonen bredvid  Ansökningsformulär  på fliken  Redigera projektet

Markera antingen Komplett ansökningsformulär, Välj ansökningsformulär eller Anpassat ansökningsformulär och om det behövs redigerar du det så att det passar ditt projekt. Kom ihåg att om du gör ändringar kommer de bara att gälla för detta projekt.

### Flera avdelningar

En annan orsak till att länken  Skicka ansökan  inte visas kan vara att projektet är knutet till två eller flera olika avdelningar.

Om så är fallet måste kandidaten välja en avdelning innan länken  Skicka ansökan  visas.

![Closed](../Skins/Default/Stylesheets/Images/transparent.gif)Misslyckad inloggning

Om du misslyckas med att logga in i EasyCruit tre gånger i rad, måste du fylla i en CAPTCHA-kod liknande den som visas nedan. Detta görs för att skydda EasyCruit mot skadliga attacker. CAPTCHA-koden är skiftlägeskänslig.

[![](../Resources/Images/login_failed_thumb_120_0.jpg)](../Resources/Images/login_failed.jpg)

Det finns inget sätt att kringgå att ange koden! Försök inte att ladda sidan på nytt!

Om du har misslyckats med att logga in tre gånger i rad och sedan laddar sidan på nytt, kommer CAPTCHA-bilden inte att visas, men systemet kommer att minnas att du hade tre misslyckade försök, så du kommer inte att kunna logga in.

När du har fyllt i koden och dina inloggningsuppgifter korrekt kommer du in i EasyCruit.

Klicka här om du behöver mer hjälp med att  [Få tillgång till EasyCruit](../online-help/accessing_easycruit.htm).

![Closed](../Skins/Default/Stylesheets/Images/transparent.gif)Finn.no - ingen knapp för att ansöka

### Det finns ingen knapp för att ansöka i min annons på Finn.no

Exempel på ansökningsknapp i den högra kolumnen. Ibland när du publicerar till Finn.no kan du råka ut för att knappen för att ansöka som vanligtvis återfinns i den högra kolumnen inte visas eller att du får e-postmeddelanden från Finn.no med ansökningar från kandidater.

[![](../Resources/Images/search_fi_thumb_120_0.jpg)](../Resources/Images/search_fi.jpg)

Orsaken till detta ligger oftast i hur annonsen konfigurerats. Följ nedanstående enkla steg för att lösa problemet:

### Kontrollera att ansökningslänken har skickats

När du skickar en annons till Finn.no från EasyCruit, kommer du att tillfrågas om du vill skicka ansökningslänken. Det är en Ja/Nej-fråga. Om du vill att ansökningsknappen ska visas på hemsidan för Finn.no, måste du svara Ja här. Så här går det till:

-   Öppna rekryteringsprojektet från  Rekryteringsöversikten  och välj  Redigera projektet.
-   Klicka på pennan bredvid  Publicera till digitalt media / Publicera till tryckt media / MultiPosting, och sedan klickar du på pennan bredvid  Finn.no.
-   Se till att du har svarat  Ja  för länken.  
      
    [![](../Resources/Images/search_fi_2_thumb_120_0.jpg)](../Resources/Images/search_fi_2.jpg)  
    

-   Klicka på  Nästa  och sedan på  Slutför.
-   Vänta i 20 minuter medan  Finn.no  uppdaterar annonsen.

### Se till att det finns ett ansökningsformulär i annonsen

Projektet måste ha ett ansökningsformulär konfigurerat för att kunna visa en ansökningsknapp i annonsen på Finn.no. Så här kontrollerar du om du har ett ansökningsformulär för projektet:

1.  Öppna rekryteringsprojektet från Rekryteringsöversikten och välj Redigera projektet.
2.  Klicka på ögat bredvid ansökningsformuläret.
3.  Ansökningsformuläret kommer nu att öppnas och visa en lista med alla frågor som finns i det.
4.  Om ansökningsformuläret är tomt måste du skapa ett nytt.
    -   Gå tillbaka och klicka på ögat bredvid ansökningsformuläret.
    -   Välj önskad typ och klicka på nästa.
    -   Konfigurera de frågor du vill ha och klicka på Spara.
5.  Om det redan finns ett ansökningsformulär i annonsen kan du ändå vilja publicera annonsen igen för att säkerställa att den har skickats till Finn.no.
    -   För att publicera på nytt, klickar du på pennan bredvid Publicera till digitalt media / Publicera till tryckt media / MultiPosting, och därefter på pennan bredvid  Finn.no.
    -   Klicka på  Nästa  och sedan på  Slutför.
    -   Vänta i 20 minuter medan Finn.no uppdaterar annonsen.

![Closed](../Skins/Default/Stylesheets/Images/transparent.gif)Uppdatera en annons

### Jag har gjort ändringar i min annons, men jag kan inte se dem på kanalerna

När du redigerar en annons efter att den har publicerats måste du publicera den på nytt för att uppdatera hemsidorna med den nya informationen. Så här gör du för att redigera och uppdatera en annons:

-   För att redigera annonsen, öppnar du rekryteringsprojektet i rekryteringsöversikten och väljer  Redigera projektet.
-   Gör dina ändringar och klicka på  Spara.
-   Klicka på pennan bredvid  Publicera till digitalt media / Publicera till tryckt media / MultiPosting.
-   Markera de aktiva publiceringskanalerna (de som har datum) och klicka därefter på  Nästa.
-   Som ett sista steg klickar du på  Nästa  och  Slutför.

Vissa kanaler finns på servern för easycruit.com. När du publicerar till dessa kommer de ändringar du gör att träda i kraft omedelbart.

Vissa kanaler överför data till en sida som finns på en annan server. I EasyCruit är dessa kanaler grupperade under rubriken  Externa kanaler. För externa kanaler får du räkna med en fördröjning innan annonsen är synlig online. De flesta av dessa sidor uppdateras automatiskt var 15:e minut eller så, men vissa sidor uppdateras mindre ofta, till exempel en gång var 12:e timme. Detta beror på kanalen och står utanför EasyCruits kontroll.

För  Multiposting-kanaler  måste du redigera kanalen och markera alternativet  Uppdatera  innan du klickar på  Skicka. Multiposting-kanalerna uppdateras vanligen så gott som omedelbart och den gröna ON-ikonen indikerar att hemsidan har fått informationen. Om det finns ett felmeddelande kan du helt enkelt hålla musen över den röda felsymbolen för att se en beskrivning av felmeddelandet.

### Jag försökte ändra datumen för rekryteringsprojektet, men jag kan inte se ändringarna på kanalerna

För att ändra  Sista ansökningsdag  måste du utföra följande steg:

1.  Öppna rekryteringsprojektet i  Rekryteringsöversikten  och klicka sedan på  Redigera projektet  och klicka på pennan bredvid  Annons.
2.  Redigera fältet för Sista ansökningsdag och klicka på  Spara.
3.  Klicka på pennan bredvid  Publicera till digitalt media / Publicera till tryckt media / MultiPosting.
4.  Markera de aktiva publiceringskanalerna (de som har datum) och klicka därefter på  Nästa.
5.  Som ett sista steg klickar du på  Nästa  och  Slutför.

För att ändra publiceringsdatum kan du följa dessa steg:

1.  Öppna rekryteringsprojektet i  Rekryteringsöversikten  och klicka på  Redigera projektet.
2.  Klicka på pennan bredvid  Publicera till digitalt media / Publicera till tryckt media / MultiPosting.
3.  Markera de aktiva publiceringskanalerna (de som har datum) och klicka därefter på  Nästa.
4.  Ändra datumen för varje kanal. Sedan klickar du på  Nästa  och  Slutför.
5.  Multiposting-kanaler  måste stoppas innan du kan uppdatera publiceringsdatumen.

Tänk på att vissa leverantörer kommer att betrakta detta som en ny publicering och därför debitera en extra annonsavgift.

![Closed](../Skins/Default/Stylesheets/Images/transparent.gif)Vilka webbläsare stöds?

### Webbläsare som kan användas för EasyCruit

### EasyCruit Back Office

Följande tabell visar vilka webbläsare/versioner som stöds av EasyCruit.

Webbläsare

EasyCruit Back Office

Internet Explorer 8 †

●

Internet Explorer 9

●

Internet Explorer 10

●

Internet Explorer 11

●

Firefox

●

Google Chrome

●

Safari (PC)

●

Stöd för IE6 och IE7 upphörde i november 2014.

† Stöd för IE8 kommer att upphöra i maj 2016.

### EasyCruit Front Office

Följande tabell visar vilka webbläsare/versioner som stöds av EasyCruit front office. Webbläsarkompabilitet med EasyCruit i förhållande till front office (Karriärsida) beror på vem som implementerade och levererade denna layout och format. Om implementeringen gjordes av kunden, är de kompatibla webbläsarna beroende av kundens inställning. Om implementeringen gjordes av ett EasyCruit-team, kommer webbläsarna att anges i arbetsbeskrivningen eller enligt överenskommelsen vid tidpunkten när front office skapades.

EasyCruits front office kommer inte automatiskt att vara kompatibelt med framtida webbläsare.

Före okt 2011

Okt 2011 - okt 2014

Okt 2014 - maj 2016

Från maj 2016

Firefox †

●

●

●

●

Chrome †

●

●

●

Safari (PC) †

●

●

●

●

Safari (Mac)

●

●

Internet Explorer 11

●

●

Internet Explorer 10

●

●

Internet Explorer 9

●

●

●

Internet Explorer 8

●

●

●

Internet Explorer 7

●

Internet Explorer 6

●

† Anger senaste versionen av webbläsaren vid utvecklingen.

![Closed](../Skins/Default/Stylesheets/Images/transparent.gif)Annonsen visas på kanaler som jag inte har publicerat den på

Sökmotorer och publiceringskanaler/”kanalspindlar” kan visa offentligt tillgängliga jobb på sina egna sidor. Den här artikeln beskriver hur det här inträffar och hur du kan begränsa det.

### Varför visas mina projekt/jobbannonser på platser jag inte har publicerat till?

Vissa webbplatser (t.ex. Indeed) använder en  ”spindel”  för att samla in uppgifter på karriärsidor och publicera jobb på sin egen hemsida. Om en kandidat klickar på länken hos Indeed kommer den att ta kandidaten tillbaka till den ursprungliga källan/kanalen där jobbet var publicerat (sannolikt din karriärsida) och kandidaten kommer att registreras i EasyCruit som om denne kom från din karriärsida och inte Indeeds.

### Hur kan jag förhindra att mitt projekt/min jobbannons visas på platser jag inte har publicerat till?

Teamet EasyCruit Customer Success kan konfigurera din karriärsida så att den begär att sådana webbplatser inte indexerar eller inkluderar sidor, genom att ställa in filen robots.txt till  inga robotar (no robots), och ändra karriärsidorna i enlighet med detta. Om du har skapat din egen karriärsida med hjälp av EasyCruit XML-flöde, måste du själv genomföra dessa förändringar. Tyvärr respekterar inte alla sökmotorer eller publiceringskanaler denna notering och i dessa fall bör du kontakta dem direkt.

Om du har jobb som endast är interna och inte för allmänheten, bör du publicera dessa jobb på en dedikerad intern karriärsida och teamet EasyCruit Customer Success kan begränsa åtkomsten till sidan på följande sätt:

1.  .IP restriktion – de enda personer som kan komma åt webbplatsen och därmed jobb är de som är anslutna till den angivna IP-adressen, t.ex. via VPN eller internt nätverk.
2.  Inloggning – personer måste ange ett användarnamn och ett lösenord för att kunna komma åt den interna karriärsidan. Detta kan också användas för att begränsa tillgången till rekryteringsbyråer, så att byrån kan se jobb som du vill att de ska rekrytera för och de skriver in kandidater direkt själva.

![Closed](../Skins/Default/Stylesheets/Images/transparent.gif)Kan jag ändra företagsnamnet?

### Går det att ändra namnet på företaget?

Ibland kan det hända att en organisation byter namn. För att ändra namnet på ditt företag i EasyCruit behöver du kontakta teamet Customer Success via telefon eller e-post  [support@easycruit.com](mailto:support@easycruit.com). De står gärna till tjänst.

1.  Du kan kontrollera vilket ditt nuvarande företagsnamn är genom att öppna  Inställningar  >  Företagsinformation.

![Closed](../Skins/Default/Stylesheets/Images/transparent.gif)Ändra logotyp/bild

### Hur ändrar jag logotypen/avdelningsbilden

För att ändra huvudföretagets logotype/bild kan en Administratör öppna  Inställningar  >  Företagsinformation  och sedan välja fliken  Media.

För alla andra avdelningar kan en Administratör eller Avdelningsadministratör göra det under  Inställningar  >  Avdelningar.

1.  Under inställningar, väljer du avdelningar och redigera den avdelning du vill ge en annan logotyp
2.  Under fliken Logotyp/bild kan du se den aktuella logotypen och bilden som används.
3.  Välj en fil och ladda upp den.  Kom ihåg att Spara!

Om ingen bild har laddats upp, kommer bilden att hämtas från den överordnade avdelningen eller företagets bild.

![Closed](../Skins/Default/Stylesheets/Images/transparent.gif)Spontana/allmänna ansökningar

### Bästa praxis för att hantera spontana/allmänna ansökningar

Spontana/allmänna ansökningar används för att fånga upp kandidater, som är intresserade av att arbeta i din organisation, i EasyCruit, utan att det för närvarande finns någon specifik roll som de kan ansöka om. Detta kan göra det möjligt för dig att se vilka som är intresserade av att arbeta i din organisation och bygga upp en talangpool av potentiella kandidater som du kan kontakta när en lämplig ledig tjänst blir ledig.

Det finns två sätt att åstadkomma detta i EasyCruit

1.  Använda  [Karriärcenter för kandidater](../online-help/candidate_career_centre.htm)
2.  Skapa ett specifikt rekryteringsprojekt och publicera det på en specifik kanal

### Använda Karriärcenter för kandidater för spontana ansökningar

Kandidater som har skapat en egen profil i Karriärcentret kommer att visas som ”CV-kandidater” i EasyCruit. Du kan söka efter kandidater med kandidattypen och kontakta dem via e-post, eller länka dem till en lämplig ledig tjänst som dyker upp.

Kandidater kan bara skicka in ”standard” profiluppgifter via Karriärcentret. Om du har specifika frågor som du vill fråga spontana kandidater kan det vara bättre att skapa ett specifikt rekryteringsprojekt för dem.

### Skapa ett specifikt rekryteringsprojekt och publicera det på en specifik kanal

Fördelarna med denna metod är:

-   Du kan skapa en specifik knapp på din karriärsida för spontana ansökningar
-   I ansökningsformuläret för spontana ansökningar kan du lista de frågor du vill ställa
-   Baserat på svaren på dina specifika frågor är du bättre rustad att söka efter kandidater

[![](../Resources/Images/vacancies_thumb_120_0.jpg)](../Resources/Images/vacancies.jpg)

![Closed](../Skins/Default/Stylesheets/Images/transparent.gif)Logga ut

### Varför blir jag utloggad från systemet?

Av säkerhetsskäl har EasyCruit en standard Time-out-funktion. Det innebär att om du inte arbetar aktivt i systemet, kommer du att bli utloggad efter 30 minuter. Den här tidsgränsen kan inte ändras per kund.

### Sparar systemet data automatiskt?

Nej, EasyCruit sparar inte data automatiskt, du måste fysiskt klicka på knapparna Spara eller Nästa för att gå vidare med ditt arbete.

Om du skulle bli utloggad under det att du skapar ett nytt projekt, kommer ditt projekt att sparas automatiskt så länge du har tilldelat det en avdelning. Du kan alltid komma tillbaka och fortsätta arbeta/redigera ditt projekt efter detta.

### Min annonstext sparades inte

Obs! Redigering inom ett textfält räknas inte som aktivitet och det kan vara därför du råkar ut för att bli utloggad trots att du arbetar i systemet. Det här kan vara problematiskt när du redigerar innehållet i din annons, därför rekommenderar vi att du regelbundet sparar aktivt när du skriver längre text/formaterar i textrutor.

### Jag blir utloggad innan det gått 30 minuter

Detta kan bero på att din IP-adress ändras. Detta kan inträffa om du arbetar via VPN, eller om en sessions-cookie raderas av någon anledning. Det är bäst att du kontaktar din interna IT-avdelning om du ofta blir utloggad, eftersom det kan bero på dina internetinställningar.

![Closed](../Skins/Default/Stylesheets/Images/transparent.gif)Vilka funktioner har aktiverats för mitt EasyCruit?

EasyCruit-administratörer kan se vilka funktioner som har köpts och aktiverats.

1.  I Verktygsfältet väljer du  Inställningar  och sedan  Företagsinformation.
2.  Klicka på  Min EasyCruit  för att visa listan med tillgängliga paket.  
    En siffra bredvid paketet visar hur många funktioner som är aktiverade. Om paketet har en grön bockmarkering har alla funktioner aktiverats.
3.  Välj ett paketnamn för att expandera det och visa funktionslistan.

![Closed](../Skins/Default/Stylesheets/Images/transparent.gif)E-postmeddelanden till många mottagare – kan andra se mottagarna?

### Jag skickar ett e-postmeddelande till flera mottagare. Kan de se varandras e-postadresser?

Nej, det behöver du inte oroa dig för. När du skickar e-post till flera kandidater samtidigt i EasyCruit, kan du alltid känna dig säker på att EasyCruit skickar separata e-postmeddelanden till varje e-postadress i listan. Systemet kommer inte att skicka dem som CC eller BCC, utan som individuella e-postmeddelanden.

![Closed](../Skins/Default/Stylesheets/Images/transparent.gif)Avanmäla en Administratör från oönskade e-postmeddelanden från EasyCruit

Får du e-postmeddelanden om systemuppdateringar, fastän du inte behöver dem längre eftersom du har bytt arbete eller slutat?

### Så här avanmäler du dig

Du kan avanmäla dig från EasyCruits e-postlista genom att kontakta vårt team Customer Success på  [support@easycruit.com](mailto:support@easycruit.com)

![Closed](../Skins/Default/Stylesheets/Images/transparent.gif)Information om integration med Arbetsförmedlingen

2016-10-07

Arbetsförmedlingen utvecklar för närvarande en ny matchningstjänst mellan jobb och arbetssökande. Förändringarna innebär till exempel att du kommer att kunna ange vilka kompetenser som krävs för jobbet. I enlighet med detta kommer en arbetssökande att kunna lägga till de färdigheter du behöver för att få bättre resultat i matchningen.

Arbetsförmedlingen arbetar för närvarande med att bygga upp en databas med olika kompetenser för detta. När detta är klart, kommer funktionen för direkt överförda annonser (som EasyCruit använder för att publicera till dem) att vara uppdaterad så att du lätt kan hitta dem när du publicerar.

Direkt överförda annonser planeras bli uppdaterade under 2017 med testmiljön tillgänglig från första kvartalet. Vi på Visma kommer självklart att uppdatera integrationen så snart den blir tillgänglig så att du kan börja använda den nya funktionaliteten så snart som möjligt.

Du kan redan nu se till att kompetensdatabasen är så komplett som möjligt, genom att i själva annonsen lägga till de färdigheter du letar efter innan du publicerar. För att Arbetsförmedlingen ska kunna identifiera dem, rekommenderar de att färdigheter presenteras på ett strukturerat sätt, till exempel i en punktlista.

Om du har några frågor är du välkommen att kontakta vår support.


> Written with [StackEdit](https://stackedit.io/).
<!--stackedit_data:
eyJoaXN0b3J5IjpbLTEzMjcxMzI4NjJdfQ==
-->